<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>渊海子平_《渊海子平》赋论（四）</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/yuanhaiziping/">渊海子平</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/yuanhaiziping/'>渊海子平</a> > </div>
<div class="kind">
  <h1 class="h11">《渊海子平》赋论（四）</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/yuanhaiziping/103280.html' class='pagedaohang'>【上一篇】<i>:《渊海子平》赋论（五）</i></a></span><span class="tomenu"><a href="https://ChineseBooks.github.io/yijingshuji/yuanhaiziping/" title="渊海子平" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/yuanhaiziping/103278.html' class='pagedaohang'>【下一篇】<i>：《渊海子平》赋论（三）</i></a></span>
</ul>
<div class="articleContent" id="articleContent"> <p>
<b>《造微论》</b>
</p><p>
两仪肇辟，六甲攸生，将三元而作三才，建四时而为四柱。
</p><p>
干为禄本，定一生职位高低。
</p><p>
支作命基，布三限寿元终始。
</p><p>
年生为根；月建为苗；日管经营，断中年之休咎；时为结果，定晚岁之荣枯。
</p><p>
先推胎息之由，次入变通之化。
</p><p>
为官为贵，缘上下以咸和。
</p><p>
多滞多危，本根元而相克。
</p><p>
是故，格清局正，当为台阁之臣；印旺官生，必作钧衡之任。
</p><p>
马头带剑，镇压边疆。
</p><p>
印绶逢华（华盖），尊居翰苑。
</p><p>
禄虽多而有害，福不为祥。
</p><p>
杀虽重而无伤，刑当不祸。
</p><p>
三奇忽遇，才高立解成名。
</p><p>
六合 正逢，家富又能增业。
</p><p>
空亡亲于寡宿，孤独躘踵。
</p><p>
长生陷于空亡，贫寒偃蹇。
</p><p>
桃花若临帝座，因色亡身。
</p><p>
咸池更会日宫，缘妻致富。
</p><p>
根源浅薄，逢生旺而不荣。
</p><p>
本主兴荣，遇休囚而反吉。
</p><p>
陽刃临于五鬼，定须重配流徒。
</p><p>
勾绞迭于三刑，应是频遭编配。
</p><p>
是以，登仕途者，莫逢吞陷，爵禄亏停；当兵权者，勿遇天中，身权退失。
</p><p>
胸襟澄澈，盖因水济江湖。
</p><p>
学问渊源，本是水居壬癸。
</p><p>
慈祥恺悌，木乘甲乙之乡。
</p><p>
眊燥炎陽，火盛丙丁之地。
</p><p>
名高禄重，干金早会庚辛。
</p><p>
贯朽粟陈，镇土重亲戊己。
</p><p>
木繁而无金断削，纵荣而末岁孤穷。
</p><p>
火炎而无水淘溶，纵发而早年夭折。
</p><p>
粤若，水之浮泛，惟凭土以堤防；土重而无木疏通，遂归愚浊；金坚而无火煅炼，终是凶顽。
</p><p>
至若，金脆火炎，多则损己；木柔金重，利则伤身。
</p><p>
水清而不假土多，土弱而不禁木盛，火强燥而微吵，水略济以宽和；须将匀配为佳，亦以均调为上。
</p><p>
大显者，贵守深隐。
</p><p>
大屈者，贵守卑伸。
</p><p>
寿极年高，皆是禄临帝旺。
</p><p>
职崇位显，为缘马会官星。
</p><p>
华盖逢空，偏宜僧道。
</p><p>
学堂遇贵，惟利师儒。
</p><p>
五行若也萧索，五命因而低弱。
</p><p>
日逢空（空亡）寡（寡宿），其妻多致生离。
</p><p>
时值孤虚，其子多饶不肖。
</p><p>
绝宫为鼓盆之杀。
</p><p>
胎宫为白虎之神。
</p><p>
天空临嗣息之宫，末岁损成家之子。
</p><p>
运逢吉宿无木主，则未足欢娱。
</p><p>
限守凶神有根苗，则不须畏惧。
</p><p>
岁君若临恶曜，一岁迍邅。
</p><p>
生时若值休囚，一生愁叹。
</p><p>
源清者，其流必远。
</p><p>
本浊者，所作无成。
</p><p>
八字超群，不贵则当大富。
</p><p>
五行驳杂，居安可不虑危。
</p><p>
休囚者，身性卑微。
</p><p>
旺相者，名位壮实。
</p><p>
先强后弱，必先吉而后凶。
</p><p>
始弱终强，亦始凶而终吉。
</p><p>
若乃运限所临之地，凭流年星辰凶吉，以定祸福。
</p><p>
<b>《人鉴论》</b>
</p><p>
洪蒙肇判，甲子攸生，幽显而变通莫测，沉潜于二理尤深；二十四字之精神妙用，亿千万人凶吉灼知。
</p><p>
日生为主，年长为君；先论根本，察贵贱之由易见。假使粗识深藏之体，孰得而知；盖，贵者虽吉，贱由不易。森列三才，势有权衡轻重；包罗八卦，自存规矩方圆。天道尚有盈亏，人事岂无反复；或先贫而终富，或先败而后兴，当舍短而从长，毋取彼而舍此。
</p><p>
四柱俱嫌其一字，大醇亦求其小疵，详察其言，毋轻以断。
</p><p>
官在禄乡，伊尹负阿衡之任。
</p><p>
时居贵地，傅岩兴作相之臣。
</p><p>
生逢贵格，入仕为台阁之尊。
</p><p>
重迭鬼生，乐道有山林之兴。
</p><p>
是知，居官居贵，五行醇而不疵；多滞多忧，八字杂而又战。
</p><p>
根甘裔苦，贾谊屈于长沙。
</p><p>
源浊流清，太公兴于渭水。
</p><p>
禄马同乡，而会登台阁。
</p><p>
杀印重旺，而早入科名。
</p><p>
兄多逢弟，宜嗟范子之贫。
</p><p>
父迭生身，可比老彭之寿。
</p><p>
夹官夹贵日时值，而峻宇雕梁。
</p><p>
劫财夺马岁时逢，而蓬门瓮牖。
</p><p>
嗣位克绝，鹊之巢而鸠占之。
</p><p>
妻位犯伤，鸾之孤而凤无匹偶。
</p><p>
行运背禄，昔日富而今日贫。
</p><p>
命遇旺身，昨日悲而今日笑。
</p><p>
四柱坐学堂之上，回也不愚。
</p><p>
三元助墓库之中，丘也好学。
</p><p>
年逢官贵，才高立解成名。
</p><p>
时值偏财，家富又添好业。
</p><p>
庚行丙地，祷尔于祗。
</p><p>
壬入戌乡，胡 不遄死。
</p><p>
伯牛有疾，缘战克以交 差。
</p><p>
司马何忧，盖比和而无位。
</p><p>
身中衰弱，逢吉运以为凶。
</p><p>
命坐坚牢，遇祸年而反福。
</p><p>
杀须重而多合，何伤日月之明。
</p><p>
禄虽多而有破，难际风云之会。
</p><p>
遇而不遇，庚辛在壬癸之乡。
</p><p>
忧而不忧，甲乙行丙丁之地。
</p><p>
或若，生逢败绝，郑谷归耕；禄马病衰，冯唐皓首。
</p><p>
九宫旺相，难逃邀我桑中。
</p><p>
四柱合和，未免题诗叶上。
</p><p>
西施美貌，自身多带长生。
</p><p>
绿珠坠楼，凶恶又逢七杀。
</p><p>
孤鸾入命，妻哭夫而夫哭妇。
</p><p>
烟花绊身，女求男而男求女。
</p><p>
头目陷，而肢体相亏。
</p><p>
财有耗，而田宅有害。
</p><p>
生时若遇刑冲，一生屡乏。
</p><p>
岁月若临劫夺，百岁孤寒。
</p><p>
财入财窠，不贵即当大富。
</p><p>
杀居太岁，居安不可虑危。
</p><p>
若乃，官星透露，未可便作贵推；杀星下攻，曷不便为凶兆。
</p><p>
大抵，归禄喜逢于印绶，刑杀宜值于济和。
</p><p>
是以当忧不忧，闻喜不喜，考其根而明其实，论其始而究其终；故知，失其本而忘其末，不救其实而义有余。
</p><p>
是以，妻宫有克，少年无早娶之人；鬼位逢伤，末岁损成家之子。
</p><p>
生平不已，而寿算松桩。
</p><p>
财禄带多，而福姿蒲柳。
</p><p>
源清者，其流必远。
</p><p>
本壮者，其叶必荣。
</p><p>
三命冠群，不贵即当大富。
</p><p>
九宫弱陷，怕凶运大忌凶年。
</p><p>
千条万绪，当求不见之形；百派一源，贵得弥身之地。详陈本末，备察盈亏，澄神定虑，深略沉机，可考而知，不言而喻；后之君子，鉴以前贤，言术者十常八九，造首者百无一二。辞简而意微，言近而指远，为之贤乎已，鉴命无忽诸。
</p><p>
<b>《爱憎赋》</b>
</p><p>
富莫富于纯粹，贫莫贫于战争；贵莫贵于秀实，贱莫贱于反伤。
</p><p>
文辞称辨，贵马会于学堂。
</p><p>
锦绣文章，火木合于性情。
</p><p>
深谋远虑，德性居沉静之宫。
</p><p>
术业精微，帝座守文章之馆。
</p><p>
吉福生旺禄马，全要精神。
</p><p>
魁罡有灵变之机。
</p><p>
离（火）坎（水）乃聪明之户。
</p><p>
贵人禄马，宜逢劫刃，空亡奇远。
</p><p>
长生，招君子之可爱。
</p><p>
衰败，遇小人之憎嫌。
</p><p>
四柱斗乱兮，不仁不义。
</p><p>
五行相生兮，为孝为忠。
</p><p>
印绶在刑冲之内，心乱身忘。
</p><p>
日时居墓库之中，忧多乐少。
</p><p>
日干旺，而灾咎寡。
</p><p>
财命衰，而惆怅多。
</p><p>
衣食奔波，旺处遭刑。
</p><p>
利名成败，贵地逢伤。
</p><p>
平生祸福，赖于一时；一世吉凶，凭于气运。
</p><p>
福有气而变通升迁。
</p><p>
岁克运凶，无气而人离散。
</p><p>
大运凶，而生百祸。
</p><p>
流年吉，而除千殃。
</p><p>
无绝至绝，财命危倾。
</p><p>
本主得生，利名称遂。
</p><p>
三合六合 ，逢之吉重祸轻。
</p><p>
七杀四凶，遇之祸深福浅。
</p><p>
加官进职，定因禄会之年。
</p><p>
广置根基，必是合财之地。
</p><p>
岁君冲压主凶灾。
</p><p>
大运受伤殊少吉。
</p><p>
岁宜生运，运喜生身；三位相生，一年称意。
</p><p>
财官俱旺，应显达于仕途。
</p><p>
财食均萦，岂淹留于白屋。
</p><p>
禄入聚生之地，富贵可知。
</p><p>
马奔禄旺之乡，荣华可断。
</p><p>
欲取交 关利息，须寻六合 相扶。
</p><p>
财官带禄朝元，定主安然获福。
</p><p>
月衰时旺，早岁丰肥。
</p><p>
木重土轻，终身漂荡。
</p><p>
惯取市廛之利，必因旺处逢财。
</p><p>
忽然显达成家，定是刑冲见贵。
</p><p>
主本当时，得女以扶持。
</p><p>
贵禄有情，因男子而升吉。
</p><p>
南商北旅，定因马道之通；东贩西驰，必是车运之利。
</p><p>
日干困弱，伯牛敢怨苍穹。
</p><p>
禄马衰微，颜子难逃短命。
</p><p>
凶，莫凶于劫刃。
</p><p>
吉，莫吉于刚强。
</p><p>
官微马劣，男逃女走。
</p><p>
天罗地网，非横之灾。
</p><p>
脱命夭亡，遇之必不得实而死。
</p><p>
穷途逢劫，危疑必犯于自刑。
</p><p>
绝处逢财，妻子应难谐老。
</p><p>
大耗小耗，多因博戏（赌博 ）亡家。
</p><p>
官符死符，必主狱讼时有。
</p><p>
或，行四柱遇绝，三命刑伤，未免徒绞之刑，难逃黥面之苦。
</p><p>
若逢五鬼，雷伤虎咬无疑，更值群凶，恶殃横死定断；女多婬贱，男必猖狂。
</p><p>
或问人之情性，贤愚善恶，先推贵贱旺相之由，衰败方究机巧灵变。心高者，魁罡为祸；性顺者，六合 为祥。
</p><p>
观幽闲潇洒之人，遇华盖孤虚之位。
</p><p>
好恃势倚霸之辈，犯偏官劫刃之权。
</p><p>
劫刃生鄙吝之悭，更出机关之险。
</p><p>
谋略大因于壬癸。
</p><p>
威风气猛于丙丁。
</p><p>
孤囚遇之，无精神。
</p><p>
破败遇之，多疏坦。
</p><p>
甲乙顺而仁慈大量。
</p><p>
庚辛亏而果断气刚。
</p><p>
燥败火盛须疑。
</p><p>
隐忍金多定论。
</p><p>
刑战者，愚顽。
</p><p>
安静者，贤俊。
</p><p>
金木司令而相生，火土逢时而相助，不劳心而衣食自足，不费力而家计自成；更若得神扶持，定是权尊乡里。
</p><p>
禄贵拱位者，台省扬名。
</p><p>
其所忧者福不福，其所虑者成不成。福不福者，吉处遭凶；成不成者，格局见破。
</p><p>
伤其格者，则伤。
</p><p>
破其格者，则祸。
</p><p>
譬若，苗逢秋旱，而冬廪空虚；花被春霜，而夏果无成。
</p><p>
智谋思虑，措用无成，纵有回天转轴之机，而无建功立业之遂；岂不见郦生烹鼎，范生甑尘，渊明东归，子美西去，孟轲不遇，冯衍空回，买臣负薪而行歌，江 革苦寒而坐泣。盖苗而不秀者有之，秀而不实者有之，更值伤败太过，一福不过刍荛；纵有百艺多能，难免饥寒苦疾，困于沟壑，命使其然尔，淹滞无成，何劳叹嗟！
</p><p>
欲问富贵，全仗财官。
</p><p>
朕何由得之？大莫大于镃基，奇莫奇于秀异。达圣达贤者，无时不有；至富至贵者，自古皆然。
</p><p>
或生生月之中，文高武显。
</p><p>
或居冠带之下，业大财奇。
</p><p>
若此玄妙，何如推测？先论学堂之内，三奇四福，次察格局之外，一吉二宜。
</p><p>
若，己未见甲午为祥，壬申见丁巳为瑞。
</p><p>
壬子丙午，主光风儒雅之人。
</p><p>
辛酉丙申，长俊秀荣华之士。
</p><p>
陰陽全凭纯美。
</p><p>
造化最喜相生。
</p><p>
难辨者日精月华，莫测者金堂玉匮，得之者荣，遇之者贵。若遇贤愚显晦，无非造化钧陶，物既荣枯，为人岂无成败；假若凤生于雉，蛇化为龙，芳兰不断蓬蒿，枯木犹生于山野。
</p><p>
少贵老贱，初迍后亨；盖由大运之衰旺，以致富贵之更变。
</p><p>
格局纯而反杂，惆怅残春。
</p><p>
运行老而得时，优游晚景。
</p><p>
防不测运之艰危，是以时有春秋，月圆有缺。尝观资荫之子，亲一丧定无聊；复见﹛田井﹜钓之人，运一通而殊显。多年爵禄，一旦俱休；时运至者，片时相遇。值生旺者，未必为凶；有情者通，无情者滞；有合者吉，有冲者凶。
</p><p>
官印岁临，仕途定知进擢。
</p><p>
食财运遇，庶民亦喜荣昌。
</p><p>
或有少依祖父之荣，长借儿孙之贵；又有垂髫难苦，至老无依；盖因四柱之旺衰，所由大运之亨否。
</p><p>
岂不见枯槁之木，纵逢春而不荣；茂盛之标，虽凌霜而不败。
</p><p>
论日更亏年月，定无下稍。
</p><p>
生时旺气朝元，必有晚福。
</p><p>
古有琢磨之玉，值价连城；世有正直之人，自成家计；如烹炼之余而不朽，如岁寒之后而不凋。消息妙在变通，祸福当察衰旺，庶几君子，共鉴是幸！
</p><p>
<b>《万金赋》</b>
</p><p>
欲识五行生死诀，容易岂与凡人说，星中但以限为凭，子平但以运为诀；运行先布十二宫，看来何格堕时节，财官印绶与食神，当知轻重审分明。
</p><p>
官星怕行七杀运，七杀犹畏官星临。
</p><p>
官杀混杂当寿夭，去官留杀仔细寻。
</p><p>
留官去杀莫逢杀，留杀去官官莫逢。
</p><p>
官杀受伤人必夭，更宜财格定前程。
</p><p>
日时偏正问何财，生怕干头带杀来。
</p><p>
劫若重逢人夭寿，孰知偏正甚为灾。
</p><p>
有财官运须荣发，财地官乡是福胎。
</p><p>
只怕日干元自弱，财多生杀赶身衰。
</p><p>
财多身弱行财运，此处方知下九台。
</p><p>
官不逢伤财不劫，寿山高耸岂能摧。
</p><p>
第一限逢印绶乡，运生生旺必荣昌。
</p><p>
官乡会合迁官职，死绝当头是祸殃。
</p><p>
若是逢财来害印，堕崖落水恶中亡；为官在任他乡死，作客逢之死路傍。
</p><p>
印不逢财人不死，如前逐一细推详。
</p><p>
财官印绶分明说，莫道食神非易诀；食神有气胜财官，只怕伤残前外截，却分轻重细推详，大忌财官为死绝。
</p><p>
伤官命运莫逢官，斩绞徒流祸百端。
</p><p>
月德日贵逢克战，此命危亡立马看。
</p><p>
飞天拱禄嫌填实，最怕绊神来犯干；子运行年来甲子；壬寅申地见丙申，巳丙一同推祸福；卯宫乙木怕相逢；巳宫戊庚丙辛会；午丁年上午戌凶；丑未年中须是祸，但宜迁运而搜寻。
</p><p>
同官同运如逢禄，逢禄刑祸来相侵。
</p><p>
外逢仍还逢内敌，其余官分外方寻；外逢内敌为灾重，内逢外敌祸微侵。
</p><p>
戊己土皆分四季，杂气之中难又易，逐一依定数中推，受制受刑随运气，只定其凶此运中，何年月日灾刑重。
</p><p>
此是石金玉匣诀，只此泄漏与君知。
</p><p>
<b>《挈要捷驰玄妙诀》</b>
</p><p>
以日为主，专论财官。
</p><p>
盖，官乃为扶身之本，财为养命之源。
</p><p>
故推天时，察地利，约太过而不及，以中和而为用；去留舒配而中理，轻重强弱而表正。
</p><p>
先观节气之深浅，后论财官之向背。
</p><p>
人之命内，皆不离乎财官；诸格局中，总要虚邀禄马。先贤已成矜式，后学须自变通。
</p><p>
宜向之而运背，决之贫贱。
</p><p>
宜背之而运向，断之困弱。
</p><p>
喜生以逢生，贵而可取。
</p><p>
受克而值克，吉而堪言。
</p><p>
逢官而看财，见财富贵。
</p><p>
逢杀而看印，遇印荣华。
</p><p>
逢印看官而遇官，八而七贵。
</p><p>
逢财看杀原有杀，十有九贫。
</p><p>
甲乙运入西方，身旺功名可许。
</p><p>
壬癸路经南域，主健为贵。
</p><p>
印财不宜身旺地。
</p><p>
食神最喜劫财乡。
</p><p>
官杀混杂，身弱则贫。
</p><p>
官杀两停，合杀为贵。
</p><p>
年月官星，早年出仕。
</p><p>
日时正贵，晚岁得名。
</p><p>
胞胎逢印绶，禄享千钟。
</p><p>
财气遇长生，田肥万顷。
</p><p>
秋冬官星逢刃伤，存金去火贵无疑。
</p><p>
腊月伤官喜见官。
</p><p>
破印重伤而祸死。
</p><p>
财旺生官者，何贵少而富多？
</p><p>
伤官见官者，何官高而财足？
</p><p>
无伤不贵，有病为奇，宜当弃之，理妙于斯，何必外取。
</p><p>
如，火炎水少遇庚辛，休作身旺官轻而取。
</p><p>
或，土重木绝逢壬癸，难作身旺官轻而决。
</p><p>
财轻莫逢劫地。
</p><p>
印多最妙财乡。
</p><p>
财旺生官，用赂取斌。
</p><p>
杀星制刃，劫宝图名。
</p><p>
身旺偏财何取，必取横财。
</p><p>
主捷正财偏劫，频见妻灾。
</p><p>
劫财陽刃入官杀，台阁之臣。
</p><p>
归禄倒冲逢刃伤，廊庙之贵。
</p><p>
身旺有杀逢印绶，权断之官。
</p><p>
主弱逢印见财星，寻常之客。
</p><p>
陽刃伤官有制，膺职掌于兵刑。
</p><p>
正官正印无伤，出仕牧其士庶。
</p><p>
财旺稼穑，给饷之官。
</p><p>
飞禄朝陽，侍廷之相。
</p><p>
乾坤本清气，畿国之荣。
</p><p>
子午为极尊，黄门之贵。
</p><p>
癸日癸时兼亥丑，魁名及第入翰林。
</p><p>
壬日壬时迭寅辰，高爵承恩登御阁。
</p><p>
日德见魁罡，纵吉运，贫寒之士。
</p><p>
魁罡见财官，任得地，衣禄之人。
</p><p>
伤官见官，妙入财印之地。
</p><p>
财星破印，贵行比劫之中。
</p><p>
命逢财，运逢杀，吉而堪言。
</p><p>
命逢杀，运逢财，凶而可决。
</p><p>
女多伤官，归禄得之极吉。
</p><p>
男逢陽刃，身弱遇之为奇。
</p><p>
金神、归禄、栏叉，女命逢之最忌。
</p><p>
陽刃、伤官、七杀，男子值之得权。
</p><p>
金神入火逢杀刃，贵而无疑。
</p><p>
杀重有印逢食伤，荣而自有。
</p><p>
正官无印，居官不显。
</p><p>
陽刃七杀，出牧驰名。
</p><p>
身旺无依，僧道之例。
</p><p>
桃花滚浪，娼妓之流。
</p><p>
金弱火强，土木消溶之匠。
</p><p>
土多水浅，行商针线之工。
</p><p>
五湖云遶，始荣终辱己身贫。
</p><p>
遍野桃花，一世风流 多酒色。
</p><p>
亡神拱杀，盗贼之徒。
</p><p>
秀气失时，清名之士。
</p><p>
印旺身强多嗜酒。
</p><p>
丁壬妒合犯婬讹。
</p><p>
身印俱强，平生少病。
</p><p>
天月德助，处世无殃。
</p><p>
食神生旺，胜似财官。
</p><p>
贵全官杀，有弃命就财、就杀、就官者；有余富贵，无依专旺。
</p><p>
绝食、绝财、绝官者，无限贫穷。
</p><p>
身弱弃命要无根，官居宰辅。
</p><p>
主衰身化得其时，位近天廷。
</p><p>
男命，类属从化、照返鬼伏；女命，纯和清贵、浊滥婬娼。宜细详之！
</p><p>
<b>《渊源集说》</b>
</p><p>
最贵者，官星为命，时得偏正财为福。
</p><p>
最凶者，七杀临身，逢天月二德为祥。
</p><p>
官星若遇劫财，虽官无贵。
</p><p>
七杀如逢资助，其杀愈重。
</p><p>
三合六合 ，运至逢而必荣。
</p><p>
七官八官，月逢官而为喜。
</p><p>
四合四刑，合刑当为偏正。
</p><p>
七冲七击，冲击喜得会藏。
</p><p>
夹贵夹丘为暗会。
</p><p>
财库官库要正冲。
</p><p>
官星在生旺之方，逢则何须发见。
</p><p>
印绶临孟仲之下，见而不见。
</p><p>
露形印绶，得劫财为贵。
</p><p>
财源喜伤（伤官），贵为奇。
</p><p>
伤官要见印绶，贵不可言。
</p><p>
归禄若见子孙（食神），禄无限妙。
</p><p>
年月立有陰陽陽刃，刑罚重犯。
</p><p>
官杀混逢天月德，寿位高迁。
</p><p>
飞刃伏刃，会刃多凶。
</p><p>
伤官见官，剥官见祸。
</p><p>
陽刃若逢印绶，纵贵，有病疾在身。
</p><p>
七杀并制，逢官为祸，而寿元不长。
</p><p>
三偏三正，贵居一品之尊。
</p><p>
四柱四合，福坐众人之上。
</p><p>
杀化为印，早擢登科。
</p><p>
财旺生官，少年承业。
</p><p>
官杀同来，要知扶官扶杀。
</p><p>
偏正会合，须知合正合偏。
</p><p>
福禄若逢陽刃，世事不明。
</p><p>
金神运入水乡，身衰夭折。
</p><p>
暗中藏杀，须凭月下刑神。
</p><p>
见处无财，必受空中祸患。
</p><p>
陽刃兼会七杀，千里徒流。
</p><p>
用财若遇劫夺，一生贫困。
</p><p>
人生前定，穷富已明，如要识其消长，亦多究其始终；或有前贫后富、或有骤发卒倾、或有白屋之公卿、或有朱门之饿殍、或一生长乐、或一生失所，当视流运之源，要察行年之位。
</p><p>
身弱徒然入格，纵发早亡。
</p><p>
福转若遇休囚，卒发倾夭。
</p><p>
是以，用神不可妄求，形踪自然发见，有福必当用彼，无时必是用身，祸患在于五行，福崇在于运气；福源人所同具，如或伤终困此中。消息陰陽，在我通明理智，荣辱两端，媸妍一断。自古相传，非贤勿授。
</p><p>
<b>《子平百章论科甲歌》</b>
</p><p>
魁罡岁驾五经名，甲旺提纲榜眼清；火明木秀从魁印，金白水清甲第新。
</p><p>
重迭玉堂登紫阁，调和木火贯黄金；木生春令逢伤食，甲宿文场义理深。
</p><p>
财印两轻官杀足，甲第连科一举成；根苗天乙俱榜眼，为魁木火定解英。
</p><p>
相涵金水亲黄榜，递互丙丁侍紫宸；金水秋气炎方取，魁星官杀贵分明。
</p><p>
杀重身轻休道弱，如逢印绶作魁星；谁知识此分高下，熟记犹如徐子平。
</p><p>
<b>《四言独步》</b>
</p><p>
先天何处，后天何处，要知来处，便知去处；四柱排定，三才次分，年干为本，配合元辰；神煞相绊，轻重较量，先观月令，论格推详；以日为主，专论财官，分其贵贱，妙法多端；独则易取，乱则难明，去留舒配，论格要精。
</p><p>
日主高强，月提得令；用财为物，表实为正。
</p><p>
年根为主，月令为中；日生百刻，时旺时空。
</p><p>
干与支同，损财伤妻。
</p><p>
身支年同，破荡祖基。
</p><p>
月令见禄，不住祖屋；一见财官，自然发福。
</p><p>
用火愁水，用木愁金；轻重能分，祸福自真。
</p><p>
五行生旺，不怕休囚；东南西北，数尽方休。
</p><p>
寅申巳亥，四生之局；用物身强，遇之发福。
</p><p>
辰戌丑未，四墓之局；人元三用，透旺为真。
</p><p>
子午卯酉，四败之局；男犯兴衰，女犯孤独。
</p><p>
进气退气，命物相争；进气不死，退气不生。
</p><p>
财官临库，不冲不发。
</p><p>
四柱干支，喜行相合。
</p><p>
提纲有用，最怕刑冲；冲运则缓，冲用则凶。
</p><p>
三奇透露，日主专强；其根有用，福禄荣昌。
</p><p>
十干化神，有影无形；无中生有，福禄难凭。
</p><p>
十恶大败，格中大忌；若遇财官，反成富贵。
</p><p>
格格推详，以杀为重；化杀为权，何愁损用。
</p><p>
杀不离印，印不离杀；杀印相生，功名显达。
</p><p>
官杀重逢，制伏有功；如行帝旺（陽刃），遇之不凶。
</p><p>
时杀无根，杀旺取斌。
</p><p>
时杀多根，杀旺不利。
</p><p>
八月官星（甲木见酉为官），大忌卯丁；卯丁克破，有情无情。
</p><p>
印绶根轻，旺中显达。
</p><p>
印绶根深，旺中不发。
</p><p>
印绶比肩，喜行财乡。
</p><p>
印无比肩，忌见财伤。
</p><p>
先财后印，反成其福。
</p><p>
先印后财，反成其辱。
</p><p>
财官印绶，大忌比肩；伤官七杀，反助为权。
</p><p>
伤官用财，死宫有子。
</p><p>
伤官无财，子宫有死。
</p><p>
时上偏财，怕逢兄弟。
</p><p>
月印逢财，比肩不忌。
</p><p>
伤官见官，格中反忌；不损用神，何愁官至。
</p><p>
拱禄拱贵，填实则凶；提纲有用，论之不同。
</p><p>
月令财官，遇之发福；禄位高强，比肩夺福。
</p><p>
日禄归时，青云得路。
</p><p>
庚日申（甲申）时，透财归禄。
</p><p>
壬骑龙背，见戌无情；寅多则富，辰多则荣。
</p><p>
天元一气，地物相同；人命逢此，位列三公。
</p><p>
八字连珠，支神有用；造化逢之，名利必重。
</p><p>
日德金神，月逢土旺；虽有轻名，祖业漂荡。
</p><p>
金神带杀，身旺为奇；更行火地，名利当时。
</p><p>
甲日金神，偏宜火制。
</p><p>
乙日金神，何劳火制。
</p><p>
六甲生春，时犯金神；水乡不发，土重名真。
</p><p>
甲乙丑月，时带金神；月干见杀，双目不明。
</p><p>
甲寅重重，二巳刑杀；终身必损，遇之难发。
</p><p>
六甲寅月，透财时节；西北行程，九流立业。
</p><p>
乙日卯月，金神刚烈；富贵比肩，旺横死绝。
</p><p>
天干二丙，地支全寅；更行生印，死见祸临。
</p><p>
火旺二寅，月令水金；火乡有救，见土刑身。
</p><p>
巳日月戌，火神无气；多水多金，眼昏目闭。
</p><p>
年干会火，日时会金；己干用印，官彻名清。
</p><p>
秋金生午，二庚火丙；到丑伤情，逢离顺境。
</p><p>
庚金坐午，辛金生未；透杀两停，冬生最贵。
</p><p>
辛金月辰，庚金丑库；逆数清孤，顺行豪富。
</p><p>
辛逢卯日，年月见酉；时带朝陽，为僧行丑。
</p><p>
辛金亥日，月逢临戌；水运初行，须防目疾。
</p><p>
辛金生酉，财官用印；顺行南方，名利必振。
</p><p>
辛金坐巳，官印遇禄；顺行南方，贵显荣福。
</p><p>
辛金逢离，透土何虑；无土伤身，寿元不住。
</p><p>
月生四季，日主庚辛；何愁主弱，旺地成名。
</p><p>
辛金逢火，见土成刑。
</p><p>
陽金遇火，透土成名。
</p><p>
壬生午位，禄马同乡；重重遇火，格局高强。（玄武当权格）
</p><p>
壬癸多金，生于酉申；土旺则贵，火旺则贫。
</p><p>
癸向巳宫，财官拘印；运至南方，利名必振。（玄武当权格）
</p><p>
癸日己亥，杀财透露；地合伤官，有劳无富。
</p><p>
癸日申提，卯寅岁时；年杀月劫，林下孤凄。
</p><p>
癸日干己，陰杀重逢；无官相混，名利必通。
</p><p>
伤官之格，女人最忌；带印带财，反为富贵。
</p><p>
杀多有制，女人必贵。
</p><p>
官星犯重，浊滥婬类。
</p><p>
官星桃花，福禄堪夸。
</p><p>
杀星桃花，朝劫暮巴。
</p><p>
庚日申时，柱中金局；支无会合，伤官劫妻。
</p><p>
癸日寅提，寅时亥月；莫犯提纲，祸福难推。
</p><p>
甲日干（亥）提，见杀喜比；金水栽根，忌行卯未。
</p><p>
戊己丑月，比肩透出；宜金入局，忌逢午未。
</p><p>
壬癸坎宫，支逢午戌；干头比肩，东行为吉。
</p><p>
甲乙震（卯）宫，卯多须夭；逆顺运行，子申发福。
</p><p>
庚辛巳月，金生火旺；比劫栽根，西行成象。
</p><p>
丙丁酉月，比肩不忌；火入离宫，比肩一例。
</p><p>
曲直丑月，带印多金。
</p><p>
壬癸丑月，土厚多金。
</p><p>
食神生旺，胜似财官；浊之则贱，清之则垣。
</p><p>
此法玄玄，识得成仙；学者宝授，千金莫传。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/yuanhaiziping/103280.html' class='pagedaohang'>【上一篇】<i>:《渊海子平》赋论（五）</i></a></span><span class="tomenu"><a href="https://ChineseBooks.github.io/yijingshuji/yuanhaiziping/" title="渊海子平" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/yuanhaiziping/103278.html' class='pagedaohang'>【下一篇】<i>：《渊海子平》赋论（三）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>