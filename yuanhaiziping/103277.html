<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>渊海子平_《渊海子平》格局</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/yuanhaiziping/">渊海子平</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/yuanhaiziping/'>渊海子平</a> > </div>
<div class="kind">
  <h1 class="h11">《渊海子平》格局</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/yuanhaiziping/103278.html' class='pagedaohang'>【上一篇】<i>:《渊海子平》诗诀</i></a></span><span class="tomenu"><a href="https://ChineseBooks.github.io/yijingshuji/yuanhaiziping/" title="渊海子平" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/yuanhaiziping/103276.html' class='pagedaohang'>【下一篇】<i>：《渊海子平》赋论（五）</i></a></span>
</ul>
<div class="articleContent" id="articleContent"> <p>
<b>内十八格《月上偏官格》</b>
</p><p>
喜身旺，怕冲多。
</p><p>
为人性重、刚执不屈；时偏官多者亦然。
</p><p>
喜见陽刃杀。
</p><p>
月上偏官用地支，只要一位，要行偏官运。
</p><p>
若有甲子，年时上又有之，却要行偏官旺运；亦不要行官乡，岁君亦然，为大过而反成其祸。须要行制伏得地之运方发，与时偏官相似。
</p><p>
【戊寅，癸亥，丙申，戊子】：王镇抚此格，杀神太重，喜行东方运。身衰八字，水多火微，独喜寅宫火旺，乃是一年之火，运行卯合戌火局，何益？又系湿木，不生无焰火，则木自旺不能生火；譬如横水木于围炉之上，此火纵悍力，亦无由得盛。是以寅运丁卯运中而死，即六丙生人亥子多。
</p><p>
<b>内十八格《时上偏财格》</b>
</p><p>
如时上偏财，与时上偏官相似，只要时上一位；不要多，而三处不要再见财。却怕冲，与月上偏官格同。
</p><p>
偏财要财旺运。
</p><p>
月偏财是众人财，最怕干支兄多来；身强财旺皆为福，若归官星足为灾。
</p><p>
时正财与壬官同，不逢破害与相冲；性冲不见财官杀，防时来寻此格中。
</p><p>
时上偏财不用多，支干须要用搜罗；喜逢财旺兼身旺，冲破伤财受折磨。
</p><p>
时上偏财一位佳，不逢冲破享荣华；破财劫刃还无遇，富贵双全比石家。
</p><p>
时上偏财遇劫星，田园破尽苦还贫；伤妻损妾多遭辱，食不相资困在陈。
</p><p>
若是偏财带正官，劫星若露福难干；不宜劫运重来并，此处方知祸百端。
</p><p>
<b>内十八格《时上一位贵》</b>
</p><p>
夫一位贵者，惟只时上，只见一位方为贵；或年月日又有，反为辛苦劳役之人也。
</p><p>
如时上一位七杀，要本身自旺，而三处有制伏多；则行七杀旺运，或三合得地可发。若无制伏，则要行制伏之运可发。或遇杀旺而无以制之，则祸生矣！
</p><p>
月上偏官却怕冲，与陽刃同；时上偏官不怕冲，与陽刃同。
</p><p>
又要本身生日自旺，如甲乙日在正二月生是也。
</p><p>
时偏官为人性重、刚执不屈；月偏官多者亦然。
</p><p>
偏官妙喜食神遂，印绶身强福禄丰；若见正官并枭用，却见死绝祸重重。
</p><p>
偏官有印化为权，运助身强福禄全；切忌身弱并刑害，一生灾病祸连绵。
</p><p>
时逢七杀是偏官，有制身强好命看；制过喜逢杀旺运，三方得地发何难。元无制伏运须见，不怕刑冲多杀攒；若是身衰惟杀旺，定知此命是贫寒。
</p><p>
时上偏官喜刃冲，身强制伏福丰隆；正官若也来相混，身弱财生主困穷。
</p><p>
时上偏官一位逢，身强杀浅怕刑冲；假如月上又重见，辛苦徒劳百事空。
</p><p>
时上偏官一位强，日辰自旺贵非常；有财有印多财禄，列定天生坐栋梁。
</p><p>
<b>内十八格《正官格》</b>
</p><p>
月上有官星者是也，时上兼有财星者，真贵人也。
</p><p>
怕冲，忌见伤官七杀，大运亦然；喜印杀，喜身旺，喜财星，岁运同。
</p><p>
官星宜露，岂可藏之。似乎为官者，显扬威德，则用之国家者，方为大丈夫；岂受人之压伏者，则为臣下之臣，岂非小人。
</p><p>
正气官星，切忌刑冲；多则论杀，一位名真。官藏杀浅，露杀官升；今则为破，事恐不成。
</p><p>
<b>内十八格《杂气财官格》</b>
</p><p>
辰戌丑未是也！经曰：“财官印绶全备，藏蓄于四季之中，辰戌丑未是为之。”如官露印露财露，则不妨也。
</p><p>
如，辰宫，则有乙木癸水戊土；戌宫，则有辛金丁火戊土；丑宫，则有癸水辛金己土；未宫，则有乙木丁火己土也。
</p><p>
杂气财官在月宫，天干透露始为丰；财多官旺宜冲破，却忌干支压伏重。
</p><p>
辰戌丑未为四季，印绶财官居杂气；干头透出格为真，只问财多为尊贵。
</p><p>
财官寓在库中藏，不露光芒福不昌；若得库门开透了，定教富贵不寻常。
</p><p>
杂气从来福不轻，天干透出始为真；身强财旺生官禄，运见刑冲聚宝珍。
</p><p>
四季财官月内藏，刑冲克制要相当；太过不及皆成祸，运到财乡是吉祥。
</p><p>
透出财官官禄钟，官加富贵位三公；刑冲一变方为妙，得运应知蛇化龙。
</p><p>
五行四季月支逢，印绶干头要显荣；四柱相生喜官杀，更饶财产又峥嵘。
</p><p>
<b>内十八格《印绶格》</b>
</p><p>
此格大要生旺，忌死绝，要四柱中有官星为妙；月上印绶最紧。
</p><p>
行官印运便发。
</p><p>
见财运破印，反为贪财坏印，不利也；岁运亦然。
</p><p>
<b>内十八格《杂气印绶格》</b>
</p><p>
辰戌丑未也！亦忌财，要行官运。
</p><p>
【庚寅，丙戌，戊子，癸丑】：葛待诏系卖职瑁梳儿。此命是杂气之中，月令透出丙丁火，乃为印绶；只是不合日时下有癸水为财。行亥子丑运，入于壬辰运六年而不遂意，第七年岁在戊子年，二月二十八日壬戌日不禄，正乃是贪财坏印也。不可不仔细推之，记之以为术者鉴。
</p><p>
<b>内十八格《合禄格》</b>
</p><p>
此格以六戊日为主！以庚申时合卯中乙木为戊官。
</p><p>
四柱有甲乙字丙字巳字刑坏子申，丙伤庚字，则减分数；岁君大运亦然。
</p><p>
食神生旺无刑克，命中值此胜财官；官印包来相协助，少年登第拜金銮。
</p><p>
戊日庚申时上逢，如无官印斌秋冬；甲丙卯寅兼巳字，四营岁破怕同宫。
</p><p>
申时戊日食神奇，惟喜秋冬福禄宜；甲丙卯寅来克破，遇而不遇主孤离。
</p><p>
<b>内十八格《合禄格又格》</b>
</p><p>
六癸日为主！喜逢庚申时；用申时合巳中戊土，癸日得官星。
</p><p>
若四柱中有戊字并巳字刑坏了申时，或丙字及伤庚申时，则减分数；岁君大运亦然。
</p><p>
日干癸水时庚申，生在秋冬富贵人；大忌寅来伤秀气，若逢春夏惹灾迍。
</p><p>
时遇庚申癸日生，此格官印合官星；不逢官杀兼陽火，名誉昭彰拜紫宸。
</p><p>
<b>内十八格《归禄格》</b>
</p><p>
此格假令六甲日生人得寅时，谓之归禄；盖日禄在寅，余皆仿此。但四柱全不见官杀，见之则难归矣！
</p><p>
喜行身旺运，兼行食神伤官财运，亦可发福；怕冲破。
</p><p>
归禄逢财名利全，干头不忌透财源；身强无破平生好，大怕行来遇比肩。
</p><p>
日禄归时要旺宫，食神喜遇怕刑冲；伤官嫌入伤财运，官不高兮财不丰。
</p><p>
日禄归时格景良，怕官嫌杀喜身强；若见比肩分劫禄，刑冲破害更难当。
</p><p>
青云得路禄归时，凡命逢之贵且奇；四柱无冲官不至，少年平步上云梯。
</p><p>
<b>内十八格《拱禄格》</b>
</p><p>
此格只有五日，忌填实。最怕冲了日时拱位，又怕四柱中有伤，日干遇杀，皆拱不住，则减分数；岁君大运同。
</p><p>
经云：“拱禄拱贵，填实则凶。”
</p><p>
此格有五日：丁巳日见丁未，己未日见己巳，戊辰见戊午，癸丑见癸亥，癸亥见癸丑！
</p><p>
<b>内十八格《拱贵格》</b>
</p><p>
以日干甲寅取斌人，甲戊庚牛羊是也。
</p><p>
贵人大忌填实贵位，怕刑冲了日时拱位；又怕四柱有官冲身、七杀之类，皆拱不住，则减分数，岁君大运亦然。
</p><p>
此格有六日：甲寅日见甲子时，壬子日见壬寅时，甲申日见甲戌时，戊申日见戊午时，乙未日见乙酉时，辛丑日见辛卯时！
</p><p>
<b>《拱禄拱贵格诗诀》</b>
</p><p>
拱禄拱贵格希奇，遇者腰悬衣紫衣；只怕刑冲并克破，应嫌七杀月年随。所拱之位怕填实，又怕伤官在月支；陽刃重重来格破，如无此破贵无疑。
</p><p>
拱禄拱贵格中稀，也须月令看支提；提纲有用提纲重，月令无官用此奇。
</p><p>
癸日癸时逢亥丑，名为拱禄福重重；若无官杀来冲坏，雁塔题名有路通。
</p><p>
两绊本身非是我，拱藏一位虚中好；不宜填实见官星，更忌官星当克破。
</p><p>
甲寅甲子拱辛官，壬辰壬寅拱贵看；日遇甲申时甲戌，戊申戊午桂生香。
</p><p>
看来辛丑逢辛卯，乙未乙酉格高强；切忌刑冲填破害，腰金衣紫食皇粮。
</p><p>
<b>内十八格《乙巳鼠贵格》</b>
</p><p>
此格如月内有官星，则不用之。大怕午字冲之，丙子时丙字为妙，谓之聚贵也。
</p><p>
或曰，柱中有庚字辛字并申字酉字丑字，内有庚辛金，则减分数，岁君大运亦然。
</p><p>
又曰，四柱中元无官星，方用此格。
</p><p>
<b>内十八格《六乙鼠贵格》</b>
</p><p>
此格以子暗合巳，巳动合申；庚禄居申，则用庚官，得引出庚金用事。喜子亥卯时为妙。
</p><p>
忌巳刑寅，无冲害伤破子乙二字，及无财星，即“六乙日子时”。
</p><p>
元有官星论，忌寅午戌冲，见庚辛申酉丑字，有一位则减分数，岁君同；亦忌月通财官，六格不用，大运亦然。
</p><p>
陰木逢陽亥子多，多为聚贵福嵯峨；柱中只怕南离位，困苦伤残怎奈何。
</p><p>
乙日生人得子时，名之聚贵最为奇；切嫌午字来冲破，辛酉庚申总不宜。
</p><p>
乙日须逢丙子时，如无午破贵尤奇；四柱忌逢申酉丑，若无官杀拜丹墀。
</p><p>
六乙鼠贵在生时，杀官冲破不相宜；月中通得真三木，方定当生利禄奇。
</p><p>
六乙生人时遇鼠，官星又带复如此；庚辛申酉马牛欺，一位逢之为丐子。
</p><p>
<b>内十八格《井栏叉格》</b>
</p><p>
此格庚申庚子庚辰三处，须要四柱中申子辰三位全！不必三个庚字；若有三庚尤妙。只要庚日生申年，月时或戊子戊辰不妨，但得支是申子辰全也。
</p><p>
若时遇丙子，则是偏官；若时是申时，则是归禄格，而非井栏叉矣。
</p><p>
此格四柱中见寅午戌三字，则冲坏矣！
</p><p>
庚用丁为官，以申子辰三合冲寅午戌火局，庚日得官星。行运如正气，若行东方财地，或南方皆好。
</p><p>
若四柱中有巳字丙丁字，则减分数；岁君大运亦然。
</p><p>
庚日喜逢全润下，贵神名曰井栏叉；丙丁巳午休相遇，申子辰宫全乃佳。若是申时归禄格，时逢丙子杀神加；水局要冲寅午戌，若还填实禄难赊。
</p><p>
庚日全逢申子辰，井栏叉格制官星；局中无火方成贵，破动提纲祸亦临。
</p><p>
井栏运喜东方地，得到财乡真富贵；丙丁巳午岁运逢，失禄破财须且畏。
</p><p>
庚日全逢润下方，癸壬巳午怕相伤；时遇子申福减半，功名成败不能长。
</p><p>
<b>内十八格《飞天禄马格》</b>
</p><p>
此格以庚壬二日用子字多！冲午中丁己为官星；要四柱中有寅字并未字或戌字，得一字可合为妙。
</p><p>
如六庚日六壬日以子冲午字，庚日以子冲午中丁火为官星；若四柱中有丁字并午字，则减分数，岁君亦忌。
</p><p>
如六壬日以子冲午中己土为官星；若四柱中有己字并午字，则减分数，岁君大运，亦须忌之。
</p><p>
<b>内十八格《飞天禄马格又格》</b>
</p><p>
以辛癸日用亥字！冲巳中丙戊为官星；要四柱有申字并酉字或丑字，得一字可合为妙。
</p><p>
假令六癸日以亥冲巳，若四柱有戌字，则亥不能去冲矣；岁君大运亦忌。
</p><p>
如六辛日以亥冲巳中丙字为官星；若四柱中有丙字并巳字，则减分数，岁君大运亦忌。运连太岁轻，再见巳字，有祸矣！
</p><p>
<b>《飞天禄马格诗诀》</b>
</p><p>
庚壬鼠队来冲马，辛癸寻蛇要众猪；丙日马群冲鼠禄，丁逢蛇众见双鱼。最忌绊神兼论合，官星填实祸当途；运重岁轻消息取，用神不损上天衢。
</p><p>
禄马飞天识者稀，庚壬二日报君知；年时月日重逢子，无破无冲富贵奇。
</p><p>
飞天禄马贵非常，辛癸都来二字强；年月日时重见亥，无官冲绊是贤良。
</p><p>
丙丁巳午要多临，冲出官星贵气深；四柱若无官杀重，复行官运祸难禁。
</p><p>
丙丁离位激江湖，岁运无官入仕途；专禄荣名皆遂意，片言投合动皇都。
</p><p>
丙日须宜子午冲，午能冲子吉相逢；不须论合惟嫌未，子癸相逢再见凶。
</p><p>
丁日多逢字字重，局中无水贵和同；伤官此格宜伤尽，见亥刑冲数必空。
</p><p>
丁日坐巳多冲亥，壬癸休来四柱中；倘若地支申字出，必能相绊贵难同。
</p><p>
丁巳支中迭见蛇，刑冲壬子格为佳；若有亥午兼乙卯，合官锦上又添花。
</p><p>
庚壬日主重重子，倒冲禄马号飞天；何如金水多清贵，运入南方虑有邅。
</p><p>
辛日重逢干又干，格中惟此号飞天；格成酉戌比身贵，巳运刑冲寿莫全。
</p><p>
癸日亥字为仇家，进寅绊合有争差；春秋半吉冬无用，生于夏月享荣华。
</p><p>
亥逢辛癸子庚壬，禄马飞天仔细寻；岁君若逢官绝处，功名唾手遂初心。
</p><p>
日刃庚壬子字多，飞天禄马格纯和；冲官合起真为贵，填实其中又折磨。
</p><p>
七杀官星休要犯，丑字相逢绊若何；天地人元重见土，克其子丑不兴波。
</p><p>
<b>内十八格《六陰朝陽格》</b>
</p><p>
喜行西方，东南次之；最忌北方。
</p><p>
此格以六辛日为主！用丙火为正官，喜逢戊土，戊来动丙，辛日得官星。子字则要一位，多则不冲。
</p><p>
若四柱中有丙字丁字午字，则减分数，大运亦同。
</p><p>
戊子时逢日主辛，陰陽朝位贵超群；官星七杀休相见，巳马南离局里嗔。岁月有财寻别格，辛中丑绊又非真；此格断然为宰辅，运行西地佐朝臣。
</p><p>
辛日单单逢戊子，六陰贵格喜朝陽；丙丁巳午休填实，岁运轮逢一例详。南地平平最嫌北，西方第一次东方；若还子字无相遇，贵处朝堂姓字香。
</p><p>
辛逢戊子最相宜，名利高迁折桂枝；四季秋生无亥字，荣华富贵业尤奇。
</p><p>
六陰行运喜西方，临在东方也吉昌；若到北方凶且畏，南离冲破主灾殃。
</p><p>
<b>内十八格《壬骑龙背格》</b>
</p><p>
此格以辰多者贵，寅多者富！
</p><p>
壬日坐辰土，以丁为财，以己为官；壬日以辰冲戌中丁戊，壬辰日得财官，而寅午戌三合。
</p><p>
或壬日坐寅，却要年月时上多聚辰字，方可用。
</p><p>
若壬辰日有年月时上，皆在寅字，只为富命；以有午戌为财得地。
</p><p>
若年月时上辰字多，则冲出财来，所以贵也。
</p><p>
壬骑龙背喜非常，寅少辰多转发扬；大忌官星来破格，刑冲须见寿元伤。
</p><p>
壬骑龙背怕官居，重迭逢辰贵有余；设若寅多辰字少，须应豪富比陶朱。
</p><p>
壬辰不及壬寅日，四柱壬辰字要多；辰字多兮官杀重，寅多可比石崇过。
</p><p>
壬辰日又见辰时，年月辰多最是奇；四柱若逢寅位上，发财发福两相宜。
</p><p>
日遇壬辰格罕逢，格中迭见号骑龙；若还寅字重重出，富贵仍教比石崇。午戌成财寅合局，戌中禄马用辰冲；忽然若是壬寅出，四柱居辰格亦同。
</p><p>
<b>内十八格《刑合格》</b>
</p><p>
此格以六癸日生人为主！用戊土为正气官星，喜逢甲寅时，用寅刑巳中戊土，癸日得官星；如庚寅刑不成，惟甲寅时是，行运与飞天禄马同。
</p><p>
若四柱中有戊字巳字，则减分数。又怕庚寅伤甲字，刑坏了；忌申字，则减分数，岁君大运亦忌。
</p><p>
陰水寅时格正清，又愁庚克不能刑；运行若不逢蛇地，方得清高有利名。
</p><p>
四柱支干合到刑，多因酒色丧其身；若临陽刃并七杀，定作黄泉路上人。
</p><p>
六癸日生时甲寅，假名刑合亦非真；月令若加亥子位，伤官格内倒推寻。
</p><p>
癸日生人时甲寅，最嫌四柱带官星；若无戊戌庚申字，壮岁荣华达帝京。
</p><p>
但求癸日甲寅时，刑去官星贵可知；不喜庚金伤甲木，寅申冲破主忧危。
</p><p>
癸日寅时刑合格，入此格时须显赫；官星七杀莫相逢，甲庚己字为灾厄。
</p><p>
柱中若逢酉丑字，遇者英豪名利客；参详岁运定荣枯，此是子平真法则。
</p><p>
<b>内十八格《子遥巳格》</b>
</p><p>
此格以二甲子！子中癸水遥合巳中戊土。戊来合丙，丙来合酉中辛金，甲子日得官星，则巳酉丑三合官禄。
</p><p>
要行官旺运乡。
</p><p>
忌四柱中有庚字七杀，辛金官星，并申酉丑字绊住，则子不能去遥矣。若有午字冲子，则减分数；岁君大运亦然。
</p><p>
甲子日逢甲子时，子来遥合巳中支；戊能动丙丙合酉，甲得辛官贵可知。不喜庚辛申酉出，丑来相绊亦非宜；更无午字相冲害，运入官乡旺处奇。
</p><p>
甲临子字日时全，拟作蟾宫折桂仙；丑绊午冲官杀显，反为淹滞祸绵绵。
</p><p>
甲子重逢甲子时，休言官旺不相宜；月生日主根元壮，运到金乡返得奇。
</p><p>
甲子重逢甲子时，名为遥巳最相宜；纔临丑午家须破，岁运官逢亦不奇。
</p><p>
<b>内十八格《丑遥巳格》</b>
</p><p>
此格只有辛丑、癸丑二日！用丑字多，遥合巳中丙戊，辛癸日得官星；丑字多为妙。
</p><p>
若四柱中有子字绊住，则丑不能去遥矣；要四柱中有申字并酉字，得一字为妙。
</p><p>
如辛丑日，若四柱中有丙丁字并巳字午字，则减分数；岁君大运同。
</p><p>
癸丑日，亦不要见戊字己字巳字丁字。
</p><p>
辛丑癸丑二日干，丑能合巳巳藏官；丑日多见方为妙，不宜子在柱中间。若逢申酉更为美，辛嫌巳午丙丁吧；癸嫌戊己及巳午，此命必须仔细看。
</p><p>
辛日癸日多逢丑，名为遥巳合官星；莫言不喜官星旺，谁信官来返有成。
</p><p>
辛癸二日逢遇丑，便是官星暗入宫；申酉喜来临一字，忌逢巳午子垣凶。
</p><p>
<b>内十八格《倒冲格》</b>
</p><p>
凡四柱中元无官星，方用此格！
</p><p>
以丙日为主，用午字冲子中癸水，丙日得官星；不论合。若四柱有未字，则午不能去冲矣！大忌癸字并子字，则减分数，岁君大运亦然。
</p><p>
丙日须逢午字冲，午能冲子吉相逢；不须论合干嫌水，子癸相逢再见凶。午冲子癸是官星，功名荣达显神京；最忌未宫相伴合，平生虚利又虚名。
</p><p>
<b>内十八格《倒冲格又格》</b>
</p><p>
此以丁日为主！用巳冲亥宫壬水为丁之官星，不论合；若四柱中有辰字，则巳不能冲矣。大忌四柱中有壬字并亥字，则减分数；岁君大运亦同。
</p><p>
运重岁君轻，再见亥辛，则祸作矣！
</p><p>
丁日多逢巳字通，局中无水贵合同；伤官此格宜伤尽，见亥刑冲数必空。
</p><p>
<b>外十八格《六甲趋干格》</b>
</p><p>
干为亥宫，六甲日生，亥多者是！有官杀，非此格。
</p><p>
且如六甲日生，柱中要亥字多，乃为天门之位，北极之垣，甲木赖之以长。如人以甲日生亥字多者，自然富贵矣；忌巳字冲之。
</p><p>
此论甲禄在寅，寅与亥合，谓之合禄；忌见财星，及寅巳二字，岁运亦同。
</p><p>
甲日生人遇亥时，甲趋干格最相宜；岁运若逢财旺处，官灾祸患共来齐。
</p><p>
<b>外十八格《六壬趋艮格》</b>
</p><p>
且如壬水日主多见寅字！则用寅中甲木，暗邀己土为壬日之官星；丙火邀辛金为壬日印绶。
</p><p>
怕午字申字冲之，忌财官填实；喜身旺地，岁运同。
</p><p>
寅为艮土之方，故曰趋艮。谓壬禄在亥，寅与亥合，又谓之合禄。
</p><p>
亦忌破害；运行申则坏寅字，不吉。
</p><p>
壬日寅时为贵格，此名趋艮福非常；大怕刑冲并克破，相逢岁运祸非常。
</p><p>
壬喜逢寅庚喜辰，云龙风虎越精神；支头重见无冲战，定是清朝食禄人。
</p><p>
<b>外十八格《曲直格》</b>
</p><p>
一曰仁寿、二曰青龙。
</p><p>
此格以甲乙日干，取地支寅卯辰，或亥卯未木局！要不见辛庚之气；见庚辛即官杀，非此格也。
</p><p>
只从木运论，故曰“曲直”；运喜北方。北方有水，木赖水生，故从其类。
</p><p>
主人多仁，忌西方运。
</p><p>
甲乙生人寅卯辰，又名仁寿两堪评；亥卯未全嫌白帝，若逢坎地必荣身。
</p><p>
木从木类正为奇，秋令逢之事不宜；得此清高仁且寿，水源相会福元齐。
</p><p>
<b>外十八格《炎上格》</b>
</p><p>
且如，丙丁二日见寅午戌全，或巳午未全亦是！但忌水乡金地，喜行东方运。怕冲，要身旺；岁运同。
</p><p>
炎上者火之势急，又得火局，浑然成势；火为文明之象，值之者，当为朱紫之贵，盖非寻常之命也。
</p><p>
夏火炎天焰焰高，局中无水是英豪；运行平地方成器，一举峥嵘夺锦袍。
</p><p>
火多炎上气冲天，玄武无侵富贵全；一路东方行运好，簪缨头顶带腰悬。
</p><p>
<b>外十八格《稼穑格》</b>
</p><p>
以戊己日生，值辰戌丑未全者是也！忌东方运及北方财运。此格喜行西南，惟忌东北。
</p><p>
所谓稼穑者，俱从于土支干，重见则为土之一类，深有培养之功。
</p><p>
主人多信、人品重厚丰肥、生财有道，斯为富贵人矣！
</p><p>
【戊戌，己未，戊辰，癸丑】：此命辰戌丑未俱全，得水为财，又无木克，是以为福。
</p><p>
戊己生居四季中，辰戌丑未要全逢；喜逢财地嫌官杀，运到东方定有凶。
</p><p>
戊己重逢杂气天，土多只论土居全；财星得遇堪为福，官杀如临有祸缠。
</p><p>
<b>外十八格《从革格》</b>
</p><p>
此格以庚辛日，见巳酉丑金局全，或申酉戌全者是也！忌南方火运，喜庚辛旺运。
</p><p>
见亥卯未者，为之金木间革也，忌冲刑库破运；岁运同。
</p><p>
【辛酉，戊戌，庚申，辛巳】：此命得申酉戌全，月令戊土生金，得从其类，主任权衡之职。
</p><p>
秋生金局一类看，名为从革便相欢；如无炎帝来临害，定作当朝宰辅官。
</p><p>
金局从革贵人钦，造化清高福禄真；四柱火来相混杂，空门艺术漫经纶。
</p><p>
<b>外十八格《润下格》</b>
</p><p>
且如壬癸日要申子辰全，或亥子丑全是也！忌辰戌丑未官乡，喜西方运。不宜东南，怕冲克；岁运同。
</p><p>
【庚子，庚辰，壬申，辛亥】：此命得申子辰全，亥子丑水乡浑然；庚辛又生，湛然福量，福量广阔，真富贵之人也。
</p><p>
润下者，天干地支浑是水，如湖海汪洋，翫以无际。
</p><p>
主人清秀量洪；倘遇土运，必主淹滞。
</p><p>
若生于冬月，又为奇特者也。
</p><p>
天干壬癸喜冬生，更值申辰会局成；或是全归亥子丑，等闲平步上青云。
</p><p>
壬癸生临水局中，汪洋一会向流东；若然不遇堤防土，金紫荣身位至公。
</p><p>
<b>外十八格《勾陈得位格》</b>
</p><p>
此格以戊己日为主！贝陈遇亥卯未木局为官，申子辰水局为财地是也；正是戊寅戊子戊申、己卯己亥己未日是也。
</p><p>
忌刑冲杀旺，则反生灾矣；岁君大运亦然。
</p><p>
日干戊己坐财官，号曰勾陈得位看；若有大财分瑞气，命中值此列朝班。
</p><p>
勾陈得位会财官，无破无冲命必安；申子北方东卯未，管教环佩带金銮。
</p><p>
戊己勾陈得局清，财官相遇两分明；假令岁运无冲破，富贵双全享太平。
</p><p>
<b>外十八格《玄武当权格》</b>
</p><p>
且如壬癸二日生，值寅午戌火局为财，辰戌丑未为官是也！正是壬寅壬午壬戌、癸巳癸未癸丑是也。
</p><p>
忌冲破身弱，则不吉。
</p><p>
壬癸属水，故为“玄武”；但得火局，故曰“当权”。无非水火既济之功，理而已矣，夫何异哉！
</p><p>
得斯道者，主人性格温 和、有智慧、有礼貌、面带赤黑、威而不猛。
</p><p>
遇刑冲，或岁运见之，则不利矣！
</p><p>
玄武当权玅入神，日干壬癸坐财星；官星若也居门户，无破当为大用人。
</p><p>
壬癸名为玄武神，财官两见始成真；局无冲破当清贵，辅佐皇家一老臣。
</p><p>
<b>外十八格《日德秀气格》</b>
</p><p>
要天干三个乙字，地支巳酉丑全！
</p><p>
更有丙子、壬子、辛卯、丁酉日，亦是秀气；怕冲克，大运同。
</p><p>
<b>外十八格《日德秀气格》</b>
</p><p>
要天干三个乙字，地支巳酉丑全！
</p><p>
更有丙子、壬子、辛卯、丁酉日，亦是秀气；怕冲克，大运同。
</p><p>
<b>外十八格《福德格》</b>
</p><p>
此格只要己丑日主，地支巳酉丑全者是！忌火乡、官乡，嫌冲破。
</p><p>
福德非独己土，五陰皆有。陰土己丑己巳己酉，陰火丁巳丁酉丁丑，陰水癸巳癸酉癸丑，陰金辛巳辛酉辛丑，陰木乙巳乙酉乙丑；忌刑冲破害，岁运同。
</p><p>
陰土逢蛇金与牛，名为福德号貔貅；火来侵克非为美，名利空空一旦休。
</p><p>
陰火相临巳酉丑，生临丑月寿难长；更兼名利多成败，破耗荒婬禄不昌。
</p><p>
癸巳癸酉月临风，名利迟延作事空；富贵生成难有望，始知成败苦匆匆。
</p><p>
陰金合局有前程，造化清奇发利名；四柱火来侵克破，须知名利两无成。
</p><p>
西方金气坐陰柔，不怕休时不怕囚；鬼杀生时方发福，功名随步上瀛洲。
</p><p>
陰木加临丑酉蛇，生居六月暗咨嗟；为官得禄难长久，纵有文章不足夸。
</p><p>
福德春丁壬所喜，夏逢甲己又逢癸；乙庚秋令辛冬妙，遇此吉祥真可美。
</p><p>
<b>外十八格《伤官生财格》</b>
</p><p>
且如乙日生，地支见寅午戌局全，则自以戊己为财。
</p><p>
要行火乡财运，身旺运；怕官乡，忌刑冲倒，则不吉。
</p><p>
<b>外十八格《伤官带杀格》</b>
</p><p>
且如甲乙日生，寅午戌地支全。若干头有庚辛，则藉庚辛为权，火制之为福。
</p><p>
最要行旺运，忌见财，得中和为贵。
</p><p>
<b>外十八格《岁德扶财格》</b>
</p><p>
且如甲日见戊己年是也。
</p><p>
若财命有气，则主其人得祖上物业。
</p><p>
身弱者，虽有祖业，当耗散而无承也。
</p><p>
<b>外十八格《岁德扶杀格》</b>
</p><p>
且如甲日见庚年是也。
</p><p>
正如年为君位，日为臣位，臣得君权；然又以年为祖，日为己身，七杀有制，则祖上曾有要职也。
</p><p>
<b>外十八格《弃命从财格》</b>
</p><p>
假如乙日见辰戌丑未，财神极旺；乙木四柱无依，则舍而从之。
</p><p>
主其人平生惧内，为填房赘继之人。
</p><p>
财者妻也，身无所托，倚妻成立，故为此论。
</p><p>
日主无根财犯重，全凭时印旺身宫；逢生必主兴家业，破印纷纷总是空。
</p><p>
<b>外十八格《弃命从杀格》</b>
</p><p>
且如乙日干，见巳酉丑金局大盛，又无制杀；身主无气，只得舍身而从之。
</p><p>
要行杀旺及财乡，忌日主有根及比肩之地。
</p><p>
土临卯位三合全，不见当生金水缠；火木旺乡名利显，再逢坤坎祸连绵。
</p><p>
五陽在日全逢杀，弃命相逢命不坚；如见五陰来此地，杀生根败吉难言。
</p><p>
陽水重逢陽土戈，无根何处被刑磨；格中有贵须还显，切忌官星破局多。
</p><p>
庚日全逢寅午戌，天干透出始为神；重重火旺声名显，命里休囚忌水乡。
</p><p>
六乙生人巳酉丑，局中切忌财星守；若还行运到南方，管教其人寿不久。
</p><p>
陽火喜居身弱地，勾陈朱雀作凶媒；一片江湖太白象，不为将相作高魁。
</p><p>
<b>外十八格《夹丘格》</b>
</p><p>
亦名“拱财”。此格用日支与时支，更拱其财！
</p><p>
且如甲寅日甲子时，虚拱丑宫己土为财库；又如乙卯日丁巳时；甲午日壬申时；癸酉日癸亥时是也。
</p><p>
要虚拱，不要填实，及有牵绊，则拱不得；更要日主自旺，或财旺运，皆吉。
</p><p>
夹丘之格少人知，拱夹休填墓库中；不犯柱中官杀位，一生清贵显当时。
</p><p>
<b>外十八格《两干不杂格》</b>
</p><p>
此格乃谓年月日时，连占两干，统一而不杂也，取两字不乱之类是也；又谓之“两干连珠格”！
</p><p>
经云：“两干不杂利名齐”，其斯之谓与。
</p><p>
<b>外十八格《五行俱足格》</b>
</p><p>
此格取年月日时胎，带金木水火土全者是也！
</p><p>
甲子（金），戊辰（木），丁巳（土），丁未（水），胎元己未（火）。
</p><p>
乙酉（水），壬午（木），辛未（土），丙申（火），胎元癸酉（金）。
</p><p>
此二格，亦不论官杀，只取五行为全；自有生生不绝之义，化化无穷之理，是亦罕有矣！
</p><p>
<b>《化气十段锦》</b>
</p><p>
甲日元甲从己合，赖土所生：遇乙兮，妻财暗损；逢丁兮，衣禄成空；贵显高门，盖辛金之力；家殷大富，皆因戊土之功；见癸兮，平生发福；逢壬兮，一世飘蓬；遇金，家徒四壁；时逢丙火，禄享千钟。
</p><p>
己日元己能化甲，秀在于寅：逢丁兮，他人凌辱；遇乙兮，自己遭迍；陽水重重，奔走红尘之客；庚金锐锐，孤寒白屋之人；丙内藏辛，必得其贵；戊中隐癸，不至于贫；若要官职荣迁，先须见癸；家殷巨富，务要逢辛。
</p><p>
甲己中央化土神，时逢辰巳晚埃尘；局中岁月逢炎地，方显功名富贵人。甲己干头生遇春，平生作事漫劳神；有般折朽反成拙，孤苦伶仃走不停。
</p><p>
乙日元乙从庚化，气禀西方：蹇难兮，生逢丙位；荣华兮，长生壬乡；丁火当权，似春花之笑日；辛金指世，若秋草之逢霜；最喜己临，满堂金玉；偏宜甲向，麻麦盈仓；日日劳神，盖为勾陈（戊土）作乱；时时费力，多因玄武（癸水）为殃。
</p><p>
庚日元庚从乙化，金质弥坚：最忌辛金暗损；偏嫌丙火相煎；遇丁辟兮，似蛟龙之得云雨；逢己卯兮，若鹏鹗之在秋天；癸水旺兮，田园漂荡；壬水盛兮，财禄增迁；遇戊相侵兮，不成巨富；逢壬助力兮，永保长年。
</p><p>
乙庚金局旺于酉，时奇从克是月奇；戊辰丑未如相克，此是名门将相儿。二庚最怕火炎伤，志气消磨主不良 ；寅午重逢为下格，还添奔走卒无常。
</p><p>
丙日元丙为陽火，化水逢辛：有福兮，戊土在位；成名兮，乙木临身；官爵迁荣，生逢癸巳；家门显达，长在庚寅；强横起于甲午；祸败发于壬辰；屡遇陰丁，纵富贵能有几日；重逢己土，虽荣华一似浮云。（水以火为财，以土为官，如重见之，必有伤害矣！）
</p><p>
辛日元辛能化水，得丙方成：四柱最宜见戊；一生只喜逢庚；见己兮，何年发福；逢壬兮，何日成名；癸水旺兮，纵困而不困；甲木旺兮，须荣而不荣；富贵荣华，重重见乙；伤残穷迫，迭迭逢丁。
</p><p>
丙辛化水生冬月，陰日见时须有青；有土局中须破用，得金相助发前程。
</p><p>
丁日元丁属陰火，喜遇陽壬：见丙兮，百年安逸；逢辛兮，一世优游；富贵双全，喜甲临于天秤；禄封双美，欣己共于金牛；活计消疏，皆因戊败；生涯寂寞，盖为癸因；乙木重重，财禄决无成就；庚金灿灿，功名切莫妄求。
</p><p>
壬日元壬从丁化，秀在东方：遇甲兮，多招仆马；逢辛兮，广置田庄；丙火相逢，乃英雄之豪杰；癸水相会，为辛苦之经商；佩印乘轩，己临官位；飘蓬落泊，戊带杀官；皓首无成，皆为庚金乘旺；青年不遇，盖因乙木为殃。
</p><p>
戊日元戊从癸合，火化成功：见乙兮，终能显达；逢壬兮，亦自丰隆；众禄拱持，喜丁临于巳位；六亲不睦，缘甲旺于寅宫；丙火炎炎，难寻福禄；庚金灿灿，易见亨通；妻子损兮，皆因己旺；谋为拙兮，盖为辛雄。
</p><p>
癸日元癸从戊合，化火当临：丙内藏辛，一世多成多败；甲中隐己，百年劳心劳力；仓库丰肥，欣逢丁火；田财殷实，喜得庚金；官爵升荣，连绵见乙；赀财富贵，上下逢壬；财源得失兮，缘辛金之太旺；仕途蹭蹬兮，盖己土之相侵。
</p><p>
戊癸南方火焰高，腾光照上显英豪；局中无水伤年月，献赋龙门夺锦袍。天元戊癸支藏水，败破门庭事更多；行运更逢生旺地，伤妻克子起风波
</p><p>
<b>《化气诗诀》</b>
</p><p>
甲己化土乙庚金，局中奇妙最难寻；如何六格分高下，贵贱方知论浅深。
</p><p>
六乙坐亥多逢木，庚金相合透时干；干生无火方成化，又恐金多返作难。
</p><p>
丁壬化木在寅时，亥卯生提是福基；除此二宫皆别论，金多犹恐反伤之。
</p><p>
戊癸南方火焰高，胜光时上显英豪；局中无水伤年月，献赋龙门夺锦袍。
</p><p>
丙辛化水生冬月，陰日陽时须见清；有土局中须破用，得金相助发前程。
</p><p>
丁壬化木喜逢寅，盖世文章绝等伦；曲直更归年月地，少年平步上青云。
</p><p>
丁壬化木入金乡，茍狗蝇营空自忙；气喘残伤无足取，眼前骨肉亦参商。
</p><p>
丙辛四柱月中生，变化艰辛福寿增；土数重重贫且贱，飘飘身世若浮萍。
</p><p>
丙辛化合喜逢申，翰苑英蜚气象新；润下若居年月上，须知不是等闲人。
</p><p>
乙庚金局旺于酉，时遇从魁是格奇；辰戌丑未如相克，此是名门将相儿。
</p><p>
乙庚最怕火炎陽，志气消磨主不良 ；寅午重逢为下格，随缘奔走觅衣粮。
</p><p>
天元戊癸支藏水，败坏门庭事绪多；行运更逢生旺水，伤妻克子起风波。
</p><p>
甲己中央化土神，时逢辰巳脱埃尘；局中岁月趋火地，方显功名富贵人。
</p><p>
甲己干头生遇春，平生作事漫劳神；百般机巧番成拙，孤苦伶仃走不停。
</p><p>
<b>《论运化气》</b>
</p><p>
夫五运化气者：甲己化土乙庚金，丁壬化木尽成林，丙辛化水分清浊，戊癸南方火焰侵。
</p><p>
甲己化土，中正之合；辰戌丑未全，曰“稼穑勾陈得位”。
</p><p>
乙庚化金，仁义之合；巳酉丑全，曰“从革”。
</p><p>
戊癸化火，无情之合；得火局，曰“炎上”。
</p><p>
丙辛化水；得申子辰水局，曰“润下”。
</p><p>
丁壬化木；得亥卯未全，曰“曲直仁寿”。
</p><p>
天干化合者秀气，地支合局者福德。
</p><p>
化之真者，名公巨卿。
</p><p>
化之假者，孤儿异姓。
</p><p>
逢龙即化，变作龙飞在天，利见大人。
</p><p>
月令生旺养库临官之地方化，陰陽得合，夫妇匹配。
</p><p>
中和之气而化；太过不及，皆不能化。
</p><p>
有夫从妻化；妻从夫化；正化偏化；日下自化；转角化，乃未坤（申）丑艮（寅）。经云：“东北丧朋，西北得朋。”
</p><p>
甲日见己字化土，己见甲亦然；乃化之真，谓之正化。
</p><p>
化之真者，名公巨卿，乃富贵之格。
</p><p>
化之假者，孤儿异姓，或为僧道之类。十干效此推之。
</p><p>
但戊癸化火，南不化午，北不化子；午乃少陰君火，所以不化；寅申乃少陽火乃化。
</p><p>
经云：“化之格局，玄中又玄，妙中又妙，不可俱述。”当观天元《神趣八法》，返照鬼伏类属从化，仔细推详。
</p><p>
<b>《论时墓》</b>
</p><p>
夫时墓之论，谓财官之墓时论之也！
</p><p>
要刑冲破害以开扃钥，其人必难发于少年；经曰：“少年不发墓中人”也。
</p><p>
怕有物以压之；如丁用辰为库官，别有戊辰之类制之，则丁不能官矣，如此难作好命。必乃有物以破其戊；虽得之，发福也浅。
</p><p>
经曰：“鬼入墓中，危疑者甚，若触类而长，才亦如之。”此是秘言，不可轻泄。
</p><p>
财官藏蓄四时辰，年少刑冲可进身；不遇刑冲遭压伏，果然不发少年人。
</p><p>
北方壬癸遇河魁，南域加临大吉时；仓库丰盈金玉满，优游处世福相随。
</p><p>
若问财官墓库时，辰戌丑未一同推；财官俱要匙开库，压住财官未是奇。
</p><p>
要知何物能开库，刑冲破害是钥匙；露出财官方得用，身衰鬼墓甚危痴。
</p><p>
<b>《论福德秀气》</b>
</p><p>
福德秀气，专用其主也。
</p><p>
如乙巳乙酉乙丑是也，乙用庚官露出，杀喜制喜印绶。不喜生于八月之中，恐露其杀；却喜行印绶、官旺运，便能发福。茍四柱中露出辛杀，须制伏。
</p><p>
如丁巳丁酉丁丑，是壬为官，喜金旺生水。亦不喜生于八月，故火死在酉；却喜行官旺运，便可发福。亦不要露杂其官，为寿而不耐久。
</p><p>
己巳己酉己丑，是用甲木为官，巳酉丑金局，皆伤其官，亦名盗气。何以为吉？虽然喜得金局，能生水财；亦不要四柱见火，恐伤金局。却喜行财运，便发。
</p><p>
癸巳癸酉癸丑，是用金神为印，见巳酉丑金局能生癸水。不喜生于四月，水绝于巳；虽然金生在巳，以金能生水，亦不能绝。得官印运，便能发福；最不喜火财，恐伤金也。大抵与印绶相似，各有例于后。
</p><p>
<b>《论刑合》</b>
</p><p>
刑合者，刑中有带合者是也。
</p><p>
如人命犯之，多因酒色丧家成病，至于耽迷不省，乃神迷之也。
</p><p>
如十八格中，有合禄合格者；何谓也？是乃癸用戊官，戊禄在巳，不见巳字，但见寅刑；但巳酉丑合，此乃见不见之形，所以贵也。如此者，皆见于前，所以凶也。
</p><p>
且如丙子辛卯丙子辛卯：此命年月日时，俱带刑合，为子水冲丙火，兼身又弱。大运二十六交 甲午，四十六交 丙申；年太岁并在陽刃之上，有二字冲午，其刃刑俱合，所以因酒婬佚而亡也。
</p><p>
如【己巳，己巳，甲寅，己巳】：此命身旺财旺，身入长生，故为入格。不合带刑合太重，交 癸亥冲巳，而饮酒耽色，遂患痼疾而死。
</p><p>
如【乙卯，癸未，戊戌，癸丑】：此命女人戊戌日，生于六月中旬；岁干透出乙字，戊日见之为官；地支亥卯未木局，生戌中之火，为戌之印绶，官印两全。只不合癸丑时，癸水冲戌中之火；丑中之金，伤官兼刑合重为戊用，乙官在岁干旺矣！
</p><p>
<b>《论杂气》</b>
</p><p>
杂气者，盖谓辰戌丑未之位也！辰中乙癸戊字，戌中辛丁戊字，丑中有癸辛己字，未中有丁己乙字；此四者，天地不正之气也。
</p><p>
且如甲则镇于寅位陽木之垣，乙专镇于卯，皆司春令，而夺东方之气；辰为东南之隅，及春夏交 接之界，受气不纯，禀命不一，故名“杂气”也。丑戌未亦然。
</p><p>
虽看六甲何如以论之？假日干是甲，而得丑月，贵既在中；辛则为正官，癸为之印绶，己则为正财。不知用何者为福？要在四柱中看透出是何字，随其所出，而言其吉凶。有如前说法，但库中物皆闭藏，须待有以开其扃钥，方言发福；所以开扃钥者，何物也？乃刑冲破害耳。
</p><p>
且如四柱中元有刑冲破害，复行此等运气；则刑冲破害多，反伤其福。
</p><p>
大抵杂气要财多，便是贵命；若年时别入他格，当以他格例断之。盖此乃天地之杂气，不能统一，故少力耳！
</p><p>
别格专于时年，乃重事。
</p><p>
看命须审轻重，以取祸福；先论重者，次言轻者，百发百中矣！其它当以言类之。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/yuanhaiziping/103278.html' class='pagedaohang'>【上一篇】<i>:《渊海子平》诗诀</i></a></span><span class="tomenu"><a href="https://ChineseBooks.github.io/yijingshuji/yuanhaiziping/" title="渊海子平" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/yuanhaiziping/103276.html' class='pagedaohang'>【下一篇】<i>：《渊海子平》赋论（五）</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>