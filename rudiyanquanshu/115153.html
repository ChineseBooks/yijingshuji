<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>入地眼全书_入地眼全书天星卷一</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/rudiyanquanshu/">入地眼全书</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/rudiyanquanshu/'>入地眼全书</a> > </div>
<div class="kind">
  <h1 class="h11">入地眼全书天星卷一</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/rudiyanquanshu/115154.html' class='pagedaohang'>【上一篇】<i>:入地眼全书龙法卷二</i></a></span><span class="tomenu"><a href="https://ChineseBooks.github.io/yijingshuji/rudiyanquanshu/" title="入地眼全书" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/rudiyanquanshu/115152.html' class='pagedaohang'>【下一篇】<i>：例言</i></a></span>
</ul>
<div class="articleContent" id="articleContent"> <p>
<p>入地眼全书天星卷一</p>

<p>天星卦序</p>

<p>天尊地卑，乾坤定矣。卑高以陈，贵贱位矣。动静有常，刚柔断矣。方以类聚，物以群分，吉凶生矣。在天成象，在地成形，变化见矣。是故刚柔相摩，八卦相荡，一阴一阳，一上一下，一外一内，或上临下，或下临上，变化而莫测。是以鼓之以雷霆，润之以风雨，一寒一暑，日月光明，运化不已。故乾，健也；坤，顺也；震，动也；巽，入也；坎，险也；离，丽也；艮，止也；兑，说也。是故雷以动之，风以散之，雨以润之，日以暄之，艮以止之，兑以说之，乾以君之，坤以藏之。乾道成男，坤道成女。乾知大始，坤作成物。乾以易知，坤以简能。易则易知，简则易从。易知则有亲，易从则有功。有亲则可久，有功则可大。可久则贤人之德，可大则贤人之业。易简而天地之理得矣，天地之理得而成位乎其中矣。盖天昼夜旋转而不停，日月五星随之。天帝顺行十二宫，布四时之令；太阳逆行十二宫，宣八节之功。是以八卦阴阳变动，应四时八节交 会于天地矣。</p>

<p>大寒，天帝在丑，太阳临子，交 会于子丑之间，故子与丑合，万物成终成始。《易》曰：&ldquo;成言乎艮。&rdquo;雨水，天帝到寅，太阳在亥，寅亥交 会，故寅与亥合，丑寅辅艮，东北之卦也。春分，天帝临卯，太阳在戌，故卯与戌合，卯戌交 会，甲乙辅震，正春之令也，万物发生。《易》曰：&ldquo;帝出乎震。&rdquo;谷雨，天帝在辰，太阳到酉，故辰与酉合，辰酉交 会，万物洁齐。《易》曰：&ldquo;齐乎巽。&rdquo;小满，天帝到巳，太阳在申，故巳与申合，申巳交 会，辰巳辅巽，东南之卦也。夏至，天帝到午，太阳临未，故午与未合，午未交 会，丙丁辅离，正夏之令也，万物皆茂。《易》曰：&ldquo;相见乎离。&rdquo;大暑，天帝在未，太阳居午，午未交 会，万物致养。《易》曰：&ldquo;致役乎坤。&rdquo;处暑，天帝到申，太阳到巳，申巳交 会，申未辅坤，西南之卦也。秋分，天帝到酉，太阳在辰，酉辰交 会，庚辛辅兑，正秋之令，万物悦成。《易》曰：&ldquo;悦言乎兑。&rdquo;霜降，天帝到戌，太阳居卯，戌卯交 会，阴阳相薄。《易》曰：&ldquo;战乎乾。&rdquo;小雪，天帝在亥，太阳在寅，亥寅交 会，戌亥辅乾，西北之卦也。冬至，天帝回归北极，入于垣，太阳复命告功，壬癸辅子，正冬之令也，万物归藏。《易》曰：&ldquo;劳乎坎。&rdquo;夫由出而齐，而相见，帝之鼓乎出机也。而成由人，以向乎出焉。起震终艮，一岁之终也，而循环之妙在中矣。</p>

<p>乾宫天星</p>

<p>《易》曰：&ldquo;乾道行健。元亨，利贞。&rdquo;其性燥急，阳之亢也。位居西北。乾以君之，六子皆统摄而分职以听，又孰翕受时令于冬，曰：&ldquo;战乎乾。&rdquo;阴阳相薄，肃杀相攻，即纯阳克阴也。霜降，天帝到戌，太阳居卯，戌卯交 会，阴阳相薄。《易》曰：&ldquo;战乎乾。&rdquo;小雪，天帝在亥，太阳到寅，亥寅交 会，戌亥辅乾，西北之卦。天星曰阳机，又曰天玑，奎宿十六星赤居其所。今五星聚奎，则天下世盛文明。又曰封豕，主文章之府。又主天子武库，故主兵权，所以禁暴横行。又主沟渎。其星下九尺乃日、月、五星之中道。乾在天皇之左，是以圣人画卦，以乾为八卦之首，为天、为父、为龙、为马，故天地万物亦以乾为首。乾三爻俱阳，万物资始。坤三爻俱阴，万物资生。是以圣人以乾、坤为天地定位，地理家用之为权衡。</p>

<p>乾龙法</p>

<p>凡乾龙起祖，卓立云霄如龙楼凤阁者，出脉过蛱，起伏盘旋，布气行度，到头结穴，与众不同。其龙不可与亥同行，亥乃龙之曜鬼，先贤所忌，切宜详细。若得单清过脉，地局端正，砂水全备，为龙之上格。若得主星高耸，功垂社稷，泽及生民，恩荣奕世。中格龙结穴者，翰院声价，日近天颜。下格龙结穴者，亦发科甲、巨富、人丁。若得殿上贵人者，聚气火星也。上格龙主出将入相，大有功勋，名闻四海。中格龙结穴者，主尚书、侍从，翰院荣封。下格龙结地者，主科第大富。或火星变土结穴者，产状元、宰辅。或木星结者，出尚书、侍郎。或金星结者，主科甲屏翰。水星结者，定出翰林学士。土星结者，主科贡秀士，百万之庄，富压一郡。总看龙之强弱，穴之有无砂之拱峙，水之澄清，案之朝拱，五种俱备，方为是地；而有缺陷，便是鬼气。庸师到此，欢天喜地，假者好看，真者天秘。明师到此，圆规方矩，自有道理。有德之家遇着此地，无德之家反是掏气。</p>

<p>亥宫天星</p>

<p>《易》曰：&ldquo;亥乃属水，西北之隅。&rdquo;纳卦于震。地支之十有二数，木之长生位。时令于冬，太阳惊蛰到亥，白露到巳向，天帝小雪到亥山。天星曰天皇，壁宿二星，一东一璧，其名东璧。二星赤居其所，下九星尺为天之中道，主文章图书之秘府也。又主土工。明则图书集，道术行，小人退，君子进，天下士子多贤良，世上诗翁赛谪仙。</p>

<p>亥龙法</p>

<p>《易》曰：&ldquo;亥在天门之左，紫微傍照之所，天极太乙常居也。&rdquo;木之长生，又得天皇之星下照亥地。若亥龙起祖，单清过脉，为龙之上吉。凡亥龙过峡出脉，到头结穴，束咽处必须要一亥字，到头结穴者为吉。二十四龙惟有五龙难下：一亥龙，左乾右壬；一辛龙，左酉右戌；一午龙，左丙右丁；一巽龙，左辰右巳；一卯龙，左甲右乙。此五龙阴阳驳杂，兼带煞气。若得单清过脉，发福更大、更悠久。不但来龙如此，五向必作正向，方得房分不偏；而若兼左兼右则三房受害，无三则二房受害矣。凡亥龙起祖，由亥旋入艮结穴者，定主科甲及第，富贵显耀。若卯龙起祖，入丙转亥结穴者，主文武双全，宰辅三公。如兑龙起祖转丙入庚者，主巨富，又主翰苑才名。如正亥结穴者，主科甲连绵，官居台阁。</p>

<p>壬宫天星</p>

<p>《易》曰：&ldquo;壬属北方。&rdquo;阳水纳卦于离，为天干之九数。故《卜易》曰：&ldquo;离火己卯己酉亲。&rdquo;己、壬二干隶离。时令仲冬，太阳雨水到壬山，处暑到丙向，天帝大暑到壬山。天星曰阴权，室宿二星赤居其所，为太庙，天子之宫也。又为元宫，一曰清庙，又为军粮之府，又土工事。其下九天为日、月、五星之中道。土一星，为天子宫；下一庙为太庙，故羽林以卫之，将有土工之事。占于营室，其星明正则国昌，文明四海；不明则鬼神不享祭祀，天下多生疾疫。</p>

<p>壬龙法</p>

<p>紫微帝座，一白星傍照壬地，又得四辅六相左右辅之，为龙之上吉。其龙不可与亥同行，谓之龙身带曜，先贤所忌，切宜详细。若乾龙起祖，由坤入午，正出面结穴者，定主科甲翰苑，官居极品。如坎龙起祖，由甲出乙，转壬结穴者，主富贵双全，科甲联登。若午龙起祖，入坤转乙，向甲结穴者，主巨富，田联阡陌，官居台省。</p>



<p>坎宫天星</p>

<p>《易》曰：&ldquo;坎，陷也。习 坎，有孚维心，亨。行有尚。&rdquo;位居正北，雨以润之而枯槁滋息。时令仲冬。曰：&ldquo;劳乎坎&rdquo;，以终岁勤动，慰劳于斯，一阳藏蓄而休息也。冬至，天帝回归北极于子垣，太阳复命告功于丑所，壬癸辅子。坎，冬之令也，万物归藏，帝既慰劳而一元告成。《易》曰：&ldquo;劳乎坎。&rdquo;天星曰阳光，虚宿二星赤居其所，冢宰之象，主北方城邑、庙堂祭祀之事。又主风云、死丧、哭泣。下九尺是日、月、五星之中道，其星明大则天下安泰。又危宿三星赤，亦居其所，为天府，一曰天市；又曰架屋，为天子庙堂。下九尺由日、月、五星之中道。主架屋受藏风雨、墓坟祠礼，亦为冢宰之官。主天下五谷丰稔，以象海涵珠滋万物之所。一白正临，九紫对照，八白居左，六白居右，两相辅佐，天帝成始之宫也。</p>

<p>坎龙法</p>

<p>凡坎龙起租，骨脉分明，地局端正，到头结穴者，为龙之上吉。若转坤龙结穴者，定主双生之儿，富贵可许。如旋申起势，转正坎出面结者，亦主科甲富贵。又有翻身逆势，旋申由午结回龙顾租，必得局法端正，砂水秀丽，定主翰苑才名，日近天颜，富而好礼。又主双生之儿，又生六指之人。如壬癸起祖，旋申入辰，转乙出面者，主产武略将帅之职，英俊雄伟之才。若巽山起祖，由坎出面结者，主生双女。兑龙亦同，主家财消散。</p>



<p>癸宫天星</p>

<p>《易》曰：&ldquo;癸属北方之阴水，纳卦于坎，为天干之十数。&rdquo;故《卜易》曰：&ldquo;坎水戊寅外戊申。&rdquo;癸、戊二干隶坎，时令仲冬之末。太阳大寒到山，大暑到向；天帝小寒到山。天星曰阴光，女宿四星赤居其所，为天之少府，掌管书机。又为须女、贱妾之称，妇职之小也。主布帛、裁制、嫁娶。下九尺为日、月、五星之中道。其星明则文士现，五谷丰，女工昌盛，府库充盈。</p>

<p>癸龙法</p>

<p>凡癸龙起祖，旋申入辰转乙出面结穴者，主生英雄豪杰，才堪将帅。如旋申起势，转正坎出面结者，主科甲富贵。若转坤龙结穴者，富贵双全。如翻身逆势，旋申由午结回龙顾祖，定主科甲翰苑，又主双生之儿、六指之人。与坎宫同推。</p>

<p>丑宫天星</p>

<p>《易》曰：&ldquo;丑属阳土，东北之界，纳甲于兑，金库于丑。&rdquo;地支之二数，时令季冬。太阳小寒到丑山，小暑到未向。天帝大寒到丑山。天星曰金牛，又曰斗牛。牛宿六星赤居其所，为天之关梁，主牺牲之事。日、月、五星贯之为中道。上二星，主道路；次一星，主关梁；又次二星，主南夷。其上二星，一曰积路，一曰积火，主道路；中间一火星，主关梁、牛马；次下三星，主南越。星明大则王道，天下安，牛马广；不明，则牛马瘟疫。</p>

<p>丑龙法</p>

<p>《易》曰：&ldquo;丑居东北。&rdquo;以八白同宫，贪狠一星，在紫微之北下照丑地。在天为四金，在时为四季。然天市垣中，天机一星傍照丑地。故丑龙起祖，骨脉分明，为龙之上吉，定产富贵之人。其龙不可与癸同行，切宜详细。如兑龙起祖，入艮由震出面结穴者，主产文武全才之士，威镇边夷。若艮龙起祖，由丙入庚结穴者，主科甲奕世、丁财大旺。若亥龙起祖，入艮转未结穴者，主大富，乃得牛羊发家。</p>

<p>艮宫天星</p>

<p>《易》曰：&ldquo;艮，止也。艮其背，不获其身。行其庭，不见其人，无咎。&rdquo;位居东北，艮以止之，而生意收敛于不过。时令于春，曰：&ldquo;成言乎艮。&rdquo;生克嗣续，成终开始，则一阳凝止于外，而为之有待也。此帝之无为而为，不为也。大寒，天帝司丑，太阳临子，交 会于子丑之间，万物成终成始。太阳逆行，天帝顺行，故丑寅辅艮。艮得上爻一阳初生，故春之时令得艮之阳爻而发。天星曰阳机，又曰阳枢。斗宿六星赤居其所，为天庙也。五星贯其中，为日、月之正道。五帝坐其宫，天市垣中其星最明赤者主之。天市，全货之府，为丞相、太宰之位，酌量政事之宜，褒进贤良，永受爵禄。南二星魁，天梁也。中央二星，天相也。北二星，天府庭也。亦为受命之期，将有天子之事占于南斗。其魁第一星主吴，第二星主会稽，第三星主丹阳，第四星主豫章，第五星主庐江 ，第六星主江 州。六星欲其均明，则天下安泰，风雨顺时，君民安康，五谷丰熟。</p>

<p>艮龙法</p>

<p>凡艮龙起祖，卓拔高拱如华盖、如文笔、如玉印、如武金、如贪狼、华盖者，盖下出木星如此，出脉过峡，一起一伏，一湾一曲，起伏盘旋到头结穴者，为龙之吉。其龙不可与寅同行，谓之八煞龙，切宜详细，先贤所忌。若得单清过脉，地局端正，砂水全备，主星拱峙者，为龙之最吉者也。如华盖下出脉，有木星结穴者，主出侍郎、尚书之官；中格龙科甲、翰林；下格龙主科贡秀士。如文星上木下水结穴者，上格龙主文章显达，职兼文武；中格龙主科甲道院，下格龙主科贡人才。如玉印方正之山，小土星出脉结穴者，上格龙主科名高显，爵禄万钟；中格龙主腰金五马；下格龙主富，出重义之人。如武金者，其星雄伟，体势尊严，故谓之武，即献天金。云中金出脉结穴者，上格龙主出大将，征伐边境，名传四海；中格龙主田联阡陌，出台镇阃府；下格龙主巨富，主出蠢俗燥烈之人。如华盖，盖下有木星而出结穴者，上格龙主翰林臬台，中格龙主尚书侍从，下格龙主科甲府道。如金星结者，主科甲屏翰，大发文章。如木星结者，主臬台开府。如水星结者，主出科贡秀士。如火星结者，主生燥烈之人。如土星结者，主巨富。</p>

<p>寅宫天星</p>

<p>《易》曰：&ldquo;寅属东北之阳木。纳卦于离，地支之三数，火土之长生位。&rdquo;时令于春。太阳大雪到寅，芒种到申向；天帝雨水到寅山。天星曰天培，又曰功曹。箕宿四星赤居其所。箕为天津，又为后宫，后妃之府。上六尺为日、月、五星之中道。若五星临箕、壁、参、轸四官，则风雨骤至；缠度不开，则久雨不晴。又主口舌之神，前二星为舌端，动则大风，不出三日即应。其星明则五谷熟，其星赤则大旱。</p>

<p>寅龙法</p>

<p>寅乃天培所居之位，又得贪狼天枢一星下照寅地，北斗之天柱八白之傍照，为龙之上吉者也。其龙不可与艮同行，谓之八曜行龙，先贤所忌，切宜详细。若坤、乙二龙起祖，由坎入离结穴者，定产富贵显宦之人。若乾龙起祖，转坎入乙结穴者，主发福贵，出显宦。如离龙起祖，由壬转寅正出结穴者，主离乡发贵。</p>

<p>甲宫天星</p>

<p>《易》曰：&ldquo;甲属东方阳木。纳卦于乾，为天干之首。&rdquo;故《卜易》曰：&ldquo;乾金甲子外壬午。&ldquo;时令仲春。惊蛰节，二月也。天帝司甲，太阳临亥。八月太阳到庚向。天星曰阴玑。尾宿九星赤居其所，后妃之府。北一丈为天之中道。室宿、尾宿二星，是九子星也。其星明大，则主壬、甲二方坟茔多子孙。</p>

<p>甲龙法</p>

<p>《易》曰：&ldquo;甲阳木。纳卦于乾，天干之阳木。&rdquo;帝宿初出北斗，若五权星下照其旁，主文章之府、宰相之官。凡甲龙起祖，单清过脉，地局端正，砂水全备，正出面者，为龙之上吉。若乾龙起祖，由坤转乙正甲出面结穴者，定主少年科甲、蜚声魁第。若坤龙起祖，入坎转寅结穴者，主产文武双全之才，科甲才名之贵。若午龙起祖，转乾入坎，由辰出脉结穴者，产状元宰相，出王侯太尉之官。若坎龙起祖，由坤入癸转申结穴者，主大富小贵，人丁不旺。</p>

<p>震宫天星</p>

<p>《易》曰：&ldquo;震，动也。震，亨。震来虩虩，笑言哑哑。震惊百里，不丧匕鬯。&rdquo;位居正东，雷以动之，发其生意。《易》曰：&ldquo;帝出乎震而阳始，而气机于是萌动焉。&rdquo;时令正春。春分天帝到卯，太阳在戌，卯戌交 会，故卯与戌合，甲乙辅震，正春之令也。万物发生，故曰：&ldquo;帝出乎震。&rdquo;</p>

<p>天星曰阳衡，又曰天冲、天命。氐宿四星赤居其所，是天子休解之宿宫、后妃之府，又为天根。下五尺为日月五星之中道。其星明，君臣百姓共享太平。房宿四星赤居其所，为明堂，天子布政之宫也。又为四辅，又为天驷，又为天马，主车驾，主武，大将军之位，掌管众兵、三军号令。其星明大，则天下太平，人民乐业。乃乾坤之长子，得天地之正气。天地火星主宰辅。帝乃震也，为廉贞，皆从日之方升。帝出，得一阳初升。</p>

<p>震龙法</p>

<p>凡震龙起祖，出脉过峡，地局端正，震龙行度，骨脉分明，火星结穴者，主产文武全才，三公将相之人。若廉贞起祖，震山出面，庚水朝来，定产燥烈之人，必为上将，斩砍自伏，武镇边夺。如艮龙起祖，出面由亥入庚，骨脉分明，地局端正结穴者，主产文武，定出贤士。若亥龙起祖，一峰独出，由丙入艮结出脉穴者，定出科甲翰苑才名之贵。</p>

<p>震龙出脉，左不可兼甲，右不可兼乙，甲纳于乾为孤，乙纳于坤为虚。震为坤之八煞，恶人来了，是以甲孤乙虚，带乾坤龟甲之气，必主灭门绝门。古云：&ldquo;阴阳相乘，祸咎踵门。&rdquo;言龙不可阴阳双来，故祸咎踵门，切宜慎之。如卯龙不可兼甲乙之类。&ldquo;阴阳相配，福禄永贞。&rdquo;言水与向宜阴阳相配。如坤水来，立乾向；乾水来，立坤向。巽水来，立卯向；卯水来，立巽向。午水来，立子向；子水来，立午向。酉水来，立艮向；艮水来，立酉向。此阴阳相配之法。老父配老母，长男配长女，中男配中女，少男配少女，此水配向是八卦夫妇相配法。水是生成，向是人立，是以立向有转移之巧。乾坤，老父母，是八十之数；震巽，长男长女，是六十之数；坎离，中男中女，是四十之数；艮兑，少男少女，是二十之数。数者，寿也。所以云：&ldquo;艮龙酉水立向丙，少年科甲须文章。&rdquo;又云：&ldquo;巽水滔滔走入庚，震龙未向状元生。&rdquo;故阴阳相配，福禄永贞。&ldquo;水是天地生成，向是先贤传度。&rdquo;可知矣。</p>

<p>这等看来，双山长生水法全不用了。长生水法，世人未索其解，半假半真。</p>

<p>其法谓之左右旋，左水到右为甲、庚、丙、壬四阳局。甲木生在亥，丙火生在寅，庚金生在巳，壬水长生在申。如亥水来，立甲向，未水去为归墓；而不在未上去，则又曰&ldquo;水出辰巽是衰方&rdquo;，曰&ldquo;惟有衰方可去来&rdquo;，谓之甲木局。若依八卦水法算，犯禄存水上堂。禄存一名孤曜，一名绝体，不吉明矣。又寅甲水来作火局，立丙向，丙火生在寅，水出戌；而不能出戌者，则曰&ldquo;出未坤是衰方&rdquo;。依八卦水法，寅是廉贞，甲是破军，必生痨病恶疾，人命、官事、家财不了，官事不休。伪书云：&ldquo;亥龙丙向夹蛇扦，富贵旺牛田。寅甲水来逐，穿红并著绿。&rdquo;庸师一见亥龙入首，寅甲水来，就言此四句俗话，殊不知卖尽牛田，恶疾染身，身上红红绿绿，果如穿红著绿的郎君，一世也不脱下，除死方休。又巳水来作庚金局，立庚向。庚金生在巳，水出丑。此局为后天夫妇相配则上吉；而若放戌乾衰方水，则重妻瞽目，不吉矣。又申水来，作壬水局，立壬向，壬水生在申，水出辰，则大富大贵之局。此水不可出衰方，丑艮水一去，则主乞丐、出僧道。</p>

<p>又有右水到左为乙、丁、辛、癸四阴局，乙木生在午，丁火生在酉，辛金生在子，癸水生在卯。如午水来，立乙向，为乙木生在午，水出戌；而不能出戌，子水去为病水去，最妙；若出衰方，则不吉矣，谓之吉地葬凶，反生祸矣。酉水来，立丁向，为丁火生在酉；水出丑，上吉；丁纳于兑，为纳甲水，最秀，主少年发达，男清女秀；若放辰水去，则不吉矣，主投河自缢，缺唇露齿。子水来，立辛向，为辛金生在子；水出辰，则不吉；子坎卦，坎为中男，四十岁；辛，巽卦，巽为长女，六十岁；四十岁男子娶六十岁妇人，有生育乎？无生育乎？子水来破了阴局，子为沐浴之水，又为军盗之水，主男为盗、女为娼，说也吓人！若水出未方，则二房有救了。辛，巽卦，巽为风，为长女；未，震卦，震为雷，为长男；得夫妇相配之义，又得雷风相薄之局，则主丁财大旺，富贵绵远。若论归藏一事，全在一局。见阳水来、阳水去，立阳向；阴水来，阴水去，立阴向，则万无一失。虽无龙与穴，却无祸到也，平安。而癸水生在卯者，与此同推。可恨吕才作《铜函经》，用此双山五行，将来日后预习 成风，不知要害几多良民，则知其心大不良 也。虽奉上谕，欲害蛮夷，古语云：&ldquo;害人终害己。&rdquo;&ldquo;杀人一万，自损三千。&rdquo;又标出歌句以哄人：&ldquo;乙丙交 而趋戌，辛壬会而聚辰，斗牛纳庚丁之气，金羊收癸甲之灵。&rdquo;词句虽好，读则甘甘有味。这多书，驼子习 地者，无一人不遵其法。贫衲力止不听，苦口逆耳，无奈我和尚学问不佳，眼睛又瞎，文理不通，叫贫衲那里去讲起？是以只得各从天命，事且由他。</p>

<p>乙宫天星</p>

<p>《易》曰：&ldquo;乙属东方之阴木，乙纳于坤，为天干之二数。&rdquo;故《卜易》曰：&ldquo;坤土乙未癸丑凭。&rdquo;乙、癸二干隶坤。时令仲季之间。太阳霜降到乙山，谷雨到辛向；天帝清明到乙山。天星曰天官。氐宿四星赤居其所，为天子休解之宿宫，后妃之府也。前二星大，主后妃；后二星小，主妾媵。又为天根，下二尺五寸为日、月、五星之中道。其星明，则后妃奉君命，天下棉花熟，贮布广贤。</p>

<p>乙龙法</p>

<p>《易》曰：&ldquo;太乙一星赤在右，阳衡一星赤在左。&rdquo;二星夹辅，下照乙地，其星在紫微之北，下照先天之坤。凡乙龙起祖，骨脉分明，地局端正，单清过脉，为龙之上吉。其龙入脉必须单乙，切不可相兼，左是卯，右是辰，卯为八煞，辰亦然也。若得坤龙起祖，由坎入离结穴者，定主名利科甲双全。得乾龙起祖，入甲转壬结穴者，主官居极品，又主女贵。若子龙起祖，由午入申结穴者，主丁财大旺，富贵绵远。坤龙入穴，辛山乙向，乙水朝来，催官第一。壬龙入首，乙水坤向，当朝宰相。</p>

<p>辰宫天星</p>

<p>《易》曰：&ldquo;辰属阳土，居东南之界。纳甲于坎，地支五数，时令季春。&rdquo;太阳寒露到辰，清明到戌；天帝谷雨到辰山。天星曰天罡，又曰亢金。亢宿四星赤居其所，是日、月之中道，为天府，天子之内朝，总理天下卿大夫之治，犹尚书也。亦为疏庙，又主疾疫。其星明，则卿大夫清正，贤士加爵，士庶乐业，疾病无。</p>

<p>辰龙法</p>

<p>《易》曰：&ldquo;辰在地支五位之尊，天罡所治之宫，太乙旁照之所，又得亢金一星下照辰地。&rdquo;辰属龙，亢金亦龙也。故辰龙过峡，必结大地。凡辰龙起祖，必踊跃而来，大开帐幔，起势跌峡，大顿小伏，一行数百里，方结一穴。小则数十里，极小者数里，两旁分枝开桠，不计其数。今以小者言之。辰龙出脉，起伏盘旋，入甲转乾结穴者，为龙之上吉，主产状元，出宰相。如乾龙起祖，由坤入甲结穴者，主科甲翰苑，官居开府。若坤龙起祖，由乾入甲转乙出面结穴者，主大富大贵，人兴位显。凡结大地，必是辰戌丑未四龙，所有辰戌丑未四龙出脉，必是干龙，不信看京都、省郡、州城、府县所结之处，皆是辰戌丑未龙所结，方知辰戌丑未四龙为大龙，不知何人将此为墓龙而轻之？</p>

<p>巽宫天星</p>

<p>《易》曰：&ldquo;巽，入也。小亨，利有攸往，利见大人。&rdquo;位居东南，风以散之，解其郁结，生万物之功也。时令于夏。曰巽：&ldquo;齐乎巽。&rdquo;一阴顺，二阳并行出，整齐而气俱均布。谷雨天帝在辰，太阳到酉，故辰与酉合，辰酉交 会，万物洁齐。《易》曰：&ldquo;齐乎巽。&rdquo;小满天帝到巳，太阳在申，故巳与申合，申巳交 会，辰巳辅巽，东南之卦也。天星曰阳玑，又曰天乙。角宿二星赤居其所，主造化万物，布君威信，为天关，其门为天门。其内又为天庭，故黄道径其中，七曜之所行也。其星明大则贵人出，天下安泰。</p>

<p>巽龙法</p>

<p>凡巽龙起祖，一峰并出或双峰拱峙，卓立云霄如荐者，或帐下贵人，或蛾眉凤辇，如玉圭、镜台一切等龙出脉布气，行度过峡，起伏屈曲，盘旋结穴者，为龙之上吉。其龙不可与辰同行，谓之龙身带煞，先贤所忌，大不祥也。此八煞之外之八煞也。若龙身兼巳亦不可用，皆宜详细。巽龙左是辰，右是巳，巳纳卦之八煞，辰卦外之八煞，故不吉。世人未索其解，故不知之。正五行辰属土，巽属木，木克土为煞。巳纳于兑，兑属鸡，巽忌鸡。凡遇此等双行之龙，纵好美施，不能获福。往古冢间考证，方知道艺未精。有等庸师，不明此理，与人安葬，曰：&ldquo;好个仓板水在面前。&rdquo;立乾山巽向兼戌辰，或曰兼亥巳，包管发财。殊不知面前仓板水是两股煞水流来，则三房先害先绝，次绝二房，再次绝长房。若龙真力饱气旺，则二房不绝。虽有子孙，却主贫穷彻骨。岂非巽巳双流水克水，何能一勾救贫哉!又云：&ldquo;巽向辰水主文曲，游荡无依绝人丁。巽水来为水克向，巽水去为向克水。&rdquo;又云：&ldquo;山向克水祸迟缓，水克向重祸速来。&rdquo;这等看来，龙也绝人，水也绝人，水关祸福更速。</p>

<p>若论乾山巽向地，必须作正向。左不可兼辰，右不可兼巳。庸师不知天星理气，原是乱来。庸师不知，就是作书者，能有几人？有等俗师，见有正向者，曰：&ldquo;落了空，坐了戊己煞，不能管事。&rdquo;独不知古来明师与人卜一地，独向者广多，房房均匀，家家获福。请往古冢间考证，方进学问。巽为天帝文章之府，居河洛四龙之贵，为龙之上吉。若兑上起祖，由丙入丁，转辛出亥，往巽出面者，骨脉分明，地属端正，上格，主产公卿之职、文秀之士、金玉之贵，又产大富之人。如震山起祖，由庚结穴，如帐下贵人出脉者，入艮由巽，到头八将峙立，四神高耸，朝与巽山齐云，双峰侵汉，龙真局正，定主出将入相。如只一峰独出，亦出状元；小可峰峦，亦出参军、司户、经略之士。一峰秀出一登科，双峰拱峙同科举。低圆方正钱无数，娥眉山现女为妃。六巽中独巽山宜高，不宜低及凹风射穴，又不宜朝流而去，主人亡财散，杀戮之事。虽龙真局正，犯此水者，亦不可用，或转丙向、立别向乃可。在乎活法，否则必败，切宜详细。</p>

<p>&ldquo;巽山无足不堪行，惟向蛇头斩脚筋。辰龙惟怕兼巽走，巳山不要巽同行。&rdquo;孙膑家祖莹，巽巳双来龙脉，故刖足。</p>

<p>巳宫天星</p>

<p>《易》曰：&ldquo;巳乃属火，居东南之界，纳卦于兑。&rdquo;地支之六数，金之长生位。时令于夏。太阳白露到巳，惊蛰到亥向；天帝小满到巳山。天星曰天屏，轸宿四星赤居其所。其四星为天之四辅，又为冢宰，又为辅臣，主察殃害之事。又主车骑、任载、贼盗、征伐、丧事、辌輴。亦主风雨，轸乃水星也。北上五尺为日、月、五星之中道。其星明则天下安康，万民和乐，风调雨顺，贤人叠出。</p>

<p>巳龙法</p>

<p>《易》曰：&ldquo;巳得天屏一星，在紫微之东。&rdquo;虽不合河洛之贵，天常照临，又是金之长生，地中之福德，可谓上吉。其龙行度骨脉分明，地局端正，为龙之上吉。其龙不可与巽同行，谓之曜鬼带煞，先贤所忌，切宜详细。若卯龙起祖，由亥入艮结穴者，主出科甲及第，产巨富之人。如艮龙起祖，入亥转卯结穴者，主出文武全才之士，腰悬金印。如亥龙起祖，由艮转卯结穴者，定主富贵双全，田联阡陌。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/rudiyanquanshu/115154.html' class='pagedaohang'>【上一篇】<i>:入地眼全书龙法卷二</i></a></span><span class="tomenu"><a href="https://ChineseBooks.github.io/yijingshuji/rudiyanquanshu/" title="入地眼全书" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/rudiyanquanshu/115152.html' class='pagedaohang'>【下一篇】<i>：例言</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>