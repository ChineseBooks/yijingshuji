<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_附 地理辨惑(3)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">附 地理辨惑(3)</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123219.html' class='pagedaohang'>【上一篇】<i>:附 阳宅辟缪</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123217.html' class='pagedaohang'>【下一篇】<i>：附 地理辨惑(2)</i></a></span>
</ul>
<div class="articleContent" id="articleContent"> <p>
八十问：陰陽二家之言，既如是矣，至临事之时，无不慎重选择，谓选择稍差，能使陰陽二宅，转吉成凶，减其福力，其擅选择之长者，夸大其辞，真谓选择之法，只须动土修方，可使凶地凶宅，立致吉祥，倘三家之言并行，将何所适从？
</p><p>
<b>答：</b>陽宅之力，不敌陰地之半，于第七十问，已详言之，而选择又其末焉者矣，其大略，避却太岁三煞、岁月时之空破，与化命祭主之刑冲、克害足矣。
</p><p>
至若七政四余选法，分恩用仇难，以为扶助趋避，杨公造命歌，备言其旨，而远省僻县，台历难致，精者其稀，即或用之，转滋詑异，乡曲愚人，咸奉鳌头象吉等书，拘泥各种不经之神煞，虽有钦定协纪辨方，辟其谬妄，而庸俗信之自若。
</p><p>
余方考新旧名墓，以及村落坟厝，只据形势理气，以决祸福，无不了然，并不问其何月日时，神煞吉凶，可见选择之力，不敌二宅之形势理气，且世家巨族，高碑大冢，其选择非不慎重讲求，何以葬非其地，补救无灵，其惑不待辩而自明矣。
</p><p>
但见世俗卜葬课单，置形势理气之真吉凶不论，专讲日干之扶山补龙，扶之补之之法，夫坟永远长久之地，惟形势理气是凭，岂一日之干支，即扶补龙山，使之永长不替乎，余每为人扞葬，是吉地则用，是凶地则不用，只依协纪辨方，避却刑冲克害，葬于合运之地，无有不吉，愿天下嗜斯道者，亟宜勤求形势，精习理气，毋使本末倒置而已。
</p><p>
八十一问：今人看峦头者，指杨公九星，为老九星，不以为重，而专言廖公九星，似胜于杨公九星，而子则专言杨公九星，必有所见而然耶？
</p><p>
<b>答：</b>星何常有九，而又何止于九，盖水曲、火尖、木直、金圆、土方，此五星之正形，杨公因其形之难拘于五，故耶北斗七星之名，而益之以弼，以为九，又虑其变化不定，故于撼龙经中，备言兼带之形，自杨公以前，原只五星，无九星也。
</p><p>
廖公承杨公之后，亦因其变体，而立九星之名，复穷之九九八十一变之穴象，是皆恐后人之拘泥，而为之立说耳，其实总不离五行之正形而已，若景纯葬书，何曾有是说，今人又强为分解，以杨公九星，为看龙之星，廖公九星，为点穴之星。
</p><p>
然杨公经中不云：「贪狼作穴是乳头，巨门作穴窝中求，武曲作穴钗钳觅，禄廉梳齿犁锄头，文曲穴来坪里作，高处亦是掌心落，辅星作穴挂灯样，纵有圆头亦凹相。」
</p><p>
此九星在龙身行度多者，即以此定结地穴形，否则，于祖山与父母之山龙身上见，而在立穴处见者，即窝钳中之突，窝钳中之晕是也。
</p><p>
杨公九星，何尝不可点穴，既主杨，不更言廖，恐立言驳杂，闻者易于混淆耳，是以尝言，凡系峦头之书，不过不同小异，尚属有凭有据之言，尽皆可看，至理气，则东牵西就，左转右旋，使五行失其常，八卦失其序，山水无言，至理气，则东牵西就，左转右旋，使五行失其常，八卦失其序，山水无言，其灾祸萃于人身，而不之觉，余不惮烦，以申述者，无非欲唤醒痴聋。
</p><p>
八十二问：子言看地，首重形势，既得形势，再进求理气，是理气寓于形势之中，今三合节节步龙，何字落豚，何字过峡，从水口看是何库，与山脉相合，然后立向消水，亦是得形势以求理气，何尝不是气寓于形，子独力辨三合非是，何也？
</p><p>
<b>答：</b>看龙之法，原只在龙身，看其是何五行星体，落脉宜柔细生动，不宜粗蠢死硬，过峡宜跌断，不宜刚直，开帐宜前抱，不宜反飞，起星宜端正，不宜倾斜，自祖山步起，节节分枝，孰为干，孰为枝，孰为大干傍干，孰为大枝榜枝。
</p><p>
大凡祖山必高峻粗雄，开一帐，则山形一变，跌一峡，则土色一变，由高峻而变和平，由粗雄而变清秀，即至成局结穴之时，砂环水聚，穴星呈象，中有似石非石，似土非土，坚细之好土，或五色兼全，或纯是一色，与穴外土色，回乎不同，或生圆晕如太极之形，杨公拟龙经中，俱详言之，何尝拘拘于某字龙，必与某字向水为三合，余遍考之，率皆牵强，无一合者。
</p><p>
即所谓合者，其立向，或迎生，或迎旺，或朝御街，或朝墓库，或以小龙虎为水库，或以大龙虎为水库，或以大龙虎为水库，或以龙虎外，不见之口为水口，或以罗城总水口为水口，尽是李代桃僵，全无把握，殊不知入山寻水口，乃于山之水口，见其交锁紧密，或两山来立如门，或山脚交牙，不使直泄而去，或狭如石栅，将山丙众水束住，一口而山，或口外之山，有日月、狮象、龟蛇，各种之形，镇住水口，便知其内，必结美地，并不问其水向，何方何字出，亦不问其在穴之何方何字出，而指为某库也。
</p><p>
山之气，陰也，自祖山起伏摆动而下行，水之气，陽也，自总水口盘旋曲折而上行，同会于结穴之区，水之三叉，抱向穴后，山之龙虎，抱向穴前，山水相抱，即是陰陽相见，此谓之交媾有情者是也。
</p><p>
往前看穴上所见出水之处，一出不再见者，为去逃之方，往后看穴上入首之处，为来脉之方，以元空理气合之，合吉则吉，合凶则凶，吾得诀以来，考之万无一失，使三合各法，果灵验胜于元空，余岂愿弃诸家而专学元空耶，人孰无亲，焉敢以无稽以言误人，而先自误其身者乎。
</p><p>
八十三问：青囊云，山上龙神不下水，水里龙神不上山，解者多以此二句，一是看山龙之法，一是看平洋水龙之法，盖山龙多有龙而无水，平洋多有水而无龙，其说是否？
</p><p>
<b>答：</b>山龙穴前多乾流，乾流何尝不是水；平洋穴后多低坦，无星峰，其脉伏行迤逦而来到穴，其来处何尝不是龙。但此二句所言者，山水之理气是也。盖山有山之运，水有水之运。山之运，不可为水之运，放云不下水。水之运，不可为山之运，故云不上山。
</p><p>
八十四问曰：地理之书，远自海角青鸟，降及唐宋、元明，为书甚多，子独沽沾于景纯、筠松，及大鸿氏之书，毋仍罔欤？
</p><p>
<b>答：</b>海角青鸟二书，托名最古，其书即伪之尤者，不必细论其他，只看其措辞，周秦时之文字，何等古奥，况海角经，为黄帝时九天玄女之语，何其酷似唐以后之言耶，青鸟经，樗里子所着，其人为秦王之弟，周时之王候，皆人君也，汉以后，则为人臣矣。
</p><p>
秦以前，从无营葬，欲得地为王候者，宰相于祖龙时，始为极贵之官，秦以前、宰为宰，相为相，并非大贵之人，沙堤者，乃唐时拜相之礼，周之时，焉得有此乎，岂非皆唐以后人之伪书，天下惟真者不假人之名，假名者，岂有真诀也哉？
</p><p>
虽杨公之书，流传日久，亦被三阖家涂改，以附会其术，幸蒋公得古本，畅为注明，使天下后世？复观杨公之真传，景纯葬书，所言者，均是形势，三阖家，亦无从涂改，尚将形势之生死，注作生旺墓库之生死，此乃固执不通，至死而不悟者也。
</p><p>
夫看地之法，最难者形势，自祖山出脉，奔腾踊跃，闪跌隐现，横飞逆上，侧落回顾，变换不一，愈奇愈真，穷其足力目力，始有心领神会之时，原非一朝所能得，是以古之葬书，乃三阖家，以罗经解为理气真传，奉为至宝，转视形势为末务，每与之登山，未曾立定，先用罗经，以谈三合四库，如是看法，究谁为固执之人耶。
</p><p>
八十五问：从来地理书中，言峦头形势者有之，言诸家理气者有之，绝无言及三元为理气者，自大鸿氏出，始以三元为理气，世以罕见罕闻，疑信相参，原非得已，子何辟之，罪之之甚耶？且如子言玄空法，至简至易，何以前此未之闻也。
</p><p>
<b>答：</b>余非罪其他，罪其甘受诸家之愚弄，转为之附会标榜，不知玄空之神奇，竟肆其诋毁阻挠，陷学世之人于水火之中耳。若谓无书，玉镜经，即是玉函遗意，非其真耶。三元九宫，非其位耶，但未将何考用之于山，何者用之于水，分别指明，世俗既不解用之法，又不解用之效，书虽存，俱遗而勿论。蒋公得秘传，申明其效验，其诀虽易，得之最难，必待其人而得语之，否则，奉之千金弗顾也。于宝惜秘诀之中，亦隐喻人以劝诫之意，使人人以孝悌忠信自勉，则斯诀亦可尽人而语之矣，夫游食者，以此谋生，不得不固执以诋玄空，而无识者，亦喜妄加指摘。余昔初学地学时，看诸家书，则人无言，习玄空，则群起诽笑，余于地理无所不学，经久是玄空极其灵验，其诸家书之所以误人者，皆附会标榜太过之故也。
</p><p>
八十六问：吾子得诀甚秘，立 论甚高，些子玄机，引而不发，虽云辨惑，究未能去人之惑也。后之人读子之书，将毋疑子徒知善辨，实未尝得诀，谁又为子辨？
</p><p>
<b>答：</b>余岂故为秘密，乃守蒋公及李师之诚耳。昔亦曾为数人言之，或浅尝而不深信，或得鱼而遂忘筌。余由是三缄其口，必待至诚笃信之君子而语之耳。今试举略二人，一为同乡老友，察其心地朴实，因以元运往来消长，山水对待流行，倾心相告，彼亦不考其灵验与否，去而谓人曰：岂有秘诀，乃老生常谈耳。一为姻戚，值成丰癸丑，粤贼陷城，其人约与其共患难，且求真诀。余虑诀之失传，遂告以天心正运，下卦，起星之旨。无何仇家引贼索余甚急，非以贿解不可，余乞援于其人，竟不之顾。如此等人，不一而足，子谓余守口如瓶，不亦宜乎。亦常悯人之疾厄困穷，为之择地葬亲，乃疾老愈，困者苏，自庆其否运已过，泰运方来，竟 忘其俯首乞怜，于谁也。近代人心不古，居家不讲孝悌，出外不立品节，欲侥幸于陰地，以济其无穷之贫，誓不滥传，悠悠之口，其如余何。
</p><p>
八十七问曰：近见人延师卜地，每每寻得吉穴，倘另延师至，则又指为非是，再延一师，再延一师，更有一番批驳，虽三合与三合不同，元空与元空有异，岂眼力不同耶，抑用法有异耶？
</p><p>
<b>答：</b>形势之美，显而易见，自是千人一律，无可异同，惟作用之法，元空重在乘运乘时，三合不过昧于时运，至于形势则一也．
</p><p>
近世俗师之批驳，原不在乎形势之优劣，在乎言人眼力之低小，以夸其本领之高大，使主人翁舍此另图，遂得居功索谢，此皆各门户起见，是以三合毁三合者有之，元空毁元空者有之，入主出奴，纷纷聚讼，皆巿侩之心，术士最恶之习，无主见人，未有不受其愚者，要亦其家之陰隙福命所关，冥冥中盖有使之然也．
</p><p>
八十八问：丛葬之处，坟冢之相连，不过咫尺之间耳，乃诸坟不发，竟有一坟独发者，殆即经云，请看人间旧日坟，十坟埋下九坟贫；惟有一坟能发福，去水来山尽合情。其合情，当是如何？
</p><p>
<b>答：</b>非独山水之形势合情，乃山水合元运之情耳，不然咫尺之间，何分瑕瑜。在山龙穴小，尚有得穴失穴之说，若平陽穴形宽大，一山数穴，焉有区别其不 发者，必非其元运之时所葬；其发者，必正当元运之时所葬。合情者，即合得天心造化工也。明得天心，则于葬事有何难哉。
</p><p>
八十九问曰：每与吾子登山覆验旧坟，即知其吉凶，虽年代远近，房分公位，所主何事，有如目击，是用何术，出于何书？
</p><p>
<b>答：</b>岂另有术，岂另有书，皆是以元运之得失，如于龙穴坐向，并各方公位砂水以上，即能知其远年近代，在何公位，即属何房，吉则为吉，凶则为凶，至于如何之吉，如何之凶，八卦之中，各有所主，周易系辞，言之最详，俗术洪范三合纳甲翻卦，谓之周易，可丑之极，若元空真无一处可离周易者，若谓之术，轻视元空矣。
</p><p>
九十问曰：尝见北省地师，至南省看龙点穴，高下失宜，南省地师，至北省看平陽定穴，觉茫然无据，虽素称好手者，至此亦失其所长，其病在何处？
</p><p>
<b>答：</b>余前已言，地有六样看法，而理气作用，总是一法也，其分六样者，形势之不同，彼南北地师，果系好手，而犯此病者，乃久阅历之过也，病在不谙风土情形，倘于初至其地之时，先将地气厚薄，土脉浅深，覆验确实，已葬老坟，与理气丝毫不爽，然后为人作用，焉得有错误之理。
</p><p>
余生于陕，家于皖，游燕代，涉齐豫，继维陽，抵姑苏，幸于六样形势，皆得亲见之，是以谆谆语人，首重形势者，即此六样之形势，次重理气者，六样形势，俱不能离此理气也。
</p><p>
九十一问曰：凡谈元空者，无不以翻卦为主，今读子之书，从无一字言及翻卦，经不云翻天倒地对不同，其中秘密在元空，又云颠颠倒，二十四山有珠宝，顺逆行，二十四山有火坑，岂秘诀在是，故秘而不宣耶？
</p><p>
<b>答：</b>颠颠倒，顺逆行，有珠宝，有火坑，皆是抋巴水辨理气而言，山有山之运，水有水之运，以二运相较，有似乎颠倒，而实非颠倒也，使山水各得其运，则美有如珠宝矣，盖山之运顺行，水之运逆行，其顺也，自然之顺，其逆也，自然之逆，非是伪造，挨星图之左旋右旋之顺逆，倘不明顺逆，则用之皆为火坑矣。
</p><p>
水之运，天也，山之运，地也，以二者对之，回乎不同，故曰翻天倒地对不同，非独一山一水对不同，即此元与彼元对，亦复不同，知得其中秘密，即知理气矣，何用翻卦，世之慕元空者，最喜在挨星翻卦上着想，枉费心机，故盲解日以多也。
</p><p>
九十二问曰：北方土厚水深，其葬也，不事版筑，不用灰炭，南方地卑水浅，其葬也，坚筑石灰，，以隔水蚁，加以炭末，以隔树根，甚至朱紫陽砌以砖椁，岂不与死欲速朽之言相悖？
</p><p>
<b>答：</b>毋使土亲肤，亦圣人之言也，然余在南北，亦尝为人迁移旧墓矣，北方之葬也，以土厚之故，其穴之深，或至丈余，纵浅亦必六七尺，又北地少雨，葬后堆土之时，只用数人践踏，不崇朝而事毕矣，其土有枯燥之土，有潮湿之土，皆是无龙穴之地，至掘起之时，其枯燥土中之棺，虽无水浸，亦乾朽如灰，其潮湿土中之棺，必败毁如泥，但无白蚁耳。
</p><p>
南方之葬也，以土薄之故，其穴之深，仅只五六尺，甚至结盘培土成坟，倘遇风吹水劫之地，其潮湿固不待言，而白蚁先肆咀嚼矣，至于龙真穴的之地，其土如有油润，见风即乾，其棺与骨，如初葬之时一样，仍有温暖之气，甚至气出如蒸，对面不相见，南北之美穴，皆是如此，
</p><p>
但南方多雨泽雾，有石灰坚筑，免令水气渗入，又南方土松，多树木之根，有炭末隔之，则树根遇之即止，皆目击之事，然富室俱喜蓄树荫坟，惟松柏根伸不远，亦须在二丈以外，防其百余年，根亦伸远也，最不宜者，乌柏夜合，枫与栗等树，其根能串列满山，虽数十丈外，亦不可留也。
</p><p>
邑之南郭，有古坟数冢，地滨大河，皆二三百年者，平洋葬法也，道光年间，邑大水，河遂啮坟，石灰皆现，好善者歛金徒之，柔凿石灰，其坚如石，棺外并无一些潮气，乃棺底亦用灰坚筑，与上下四旁，连合为一，俨然石椁也，棺仍如新。
</p><p>
今葬山者，其棺头入土尚深，其棺足入土最浅，虱蚁树根，往往由棺足而进，今之葬者，亦宜于棺底先坚筑石灰一层，然后纳棺于上，与四围及顶，坚筑为一，虱蚁树根，亦无隙可入矣。
</p><p>
九十三问曰：龙分两片陰陽取，水对三叉细认纵，是如何分取？如何对认？
</p><p>
<b>答：</b>两片者，即一陰一陽，雌雄、夫妇宾主之象也，三叉者，即合襟元辰，零正、动静、顺逆之处也，一言山，分山之运，一言水，认水之运，所谓地画八卦谁能会，山与水相对是也，青囊序八十余句，绝无一字泛言，总括元空，因形求气，彰往察来之妙，使观人成败吉凶，了如指掌，神而明之，不啻元珠之在握也。
</p><p>
九十四问曰：北方地平水远，随处皆可葬坟，风俗朴诚，人死即葬，其浮厝者甚少，南方地狭人稠，水陆相半，择地者，不得不求之于山冈，卖者居奇，买者犹豫，术士又从中煽惑之，则笃信者，如先言厝而后言葬，间有厝而吉者，亦有厝而凶者，其厝之吉凶，与坟之吉凶，同乎不同？
</p><p>
<b>答：</b>坟之所重者，龙穴砂水，厝之所有重者，局势向水，不必有龙穴也，只须朝向水法合运，俱是一样发迹，但葬则骨安而亲宁，与天地共久，若厝则魂魄未安，兼有水火贼盗辶虞，其凶者，固宜速葬，纵吉者，岂可因已之侥幸，忍令亲骨久停，不孝之罪，莫大乎是，编氓无知，固属可笑，乃士大夫蹈其辙者，更甚编氓，岂风水能惑人，人自惑耳。
</p><p>
九十五问曰：山龙于护砂之上，有空缺处，谓之凹风，平陽后无护托，左右无护砂，四面皆风，乃穴不畏四面之风，独畏一凹之风，却是何理？
</p><p>
<b>答：</b>亦尝于起坟时见之矣，凹风在左者，棺中之骨，必吹往右边，凹风在右者，棺中之骨，必吹往左边，在后者，必吹至胸次，或至足下，或将骨吹毁，入手如粉，或骸骨不全，若此者，屡见之，实真有之事也，余揣其理，盖凹风之吹穴，如人之撮口以吹物，其气最专之故也。
</p><p>
若平陽之风，匝地而来，宽阔一片，不专吹穴，故无所畏忌，亦不主吉凶，倘数十步内外，有村巿家宅庙宇，则其屋左右之风，射穴亦如凹风，主人祸福，平陽无砂无峰，其村巿家宅庙宇，即作星峰论，若在旺运，当高而高之处，主有吉无凶，反是者，有凶无吉，即前所云，陰陽动静之义是也。
</p><p>
九十六问曰：山陇、冈原、平陽、平洋、六样龙穴，其穴中土色，同乎不同？
</p><p>
<b>答：</b>凡山陇平冈，自祖山落脉，或龙身带石，或本山带石，则穴中必有似石非石，似土非土之土，在穴中搓之如粉，见风日，即坚硬如石，极佳者，成太极晕，至于平原平陽，穴中多是淡黄之细土，或红黄青紫各色，极佳者，亦有太极晕。
</p><p>
若平洋虽在万顷水田之中，池塘水侧，其结穴处，果系龙真穴的，其土色，乾而不燥，润而不湿，捻之如面，不夹砂石污泥者，即是好土。
</p><p>
亦有成太极晕者，倘夹砂石，而又潮湿，乃无气之穴，如局势合宜，向水纯净，只可为厝，不可为坟也，若结盘安棺，培土作坟，名虽为葬，仍与厝等耳。
</p><p>
九十七问曰：经云，惟有挨星为最贵，泄漏天机秘，又时师不识挨星学，只作天心摸，何以挨星之重，一至于此？
</p><p>
<b>答：</b>读书者，亦不必如是拘泥，此不过读元空挨星之好而已，夫地理总以形势为体，理气为体中之用，挨星乃用中之用，又其次也，其不识挨星学，只作天心摸之云者，言天心自是天心，挨星自是挨星，盖挨星不离天心，而不仅止天心也。
</p><p>
余前所云文昌魁星会合，能发科甲，亦能择吉修方，催人富贵，必须形势佳，理气合，而加之以挨星，方为全美，若形势理气俱非，纵仗挨星，取效一时，亦难久远，章仲山虽得蒋公之传，好用挨星，正坐此弊。
</p><p>
九十八问曰：依法而葬，自应富贵，但有大小之分，久暂之别，当如何决之？
</p><p>
<b>答：</b>行龙有星降，有帐盖，有护从，有垣局，合得元运而葬之，即主大贵，若行龙单弱，帐盖不全，护从无多，垣局狭小，虽贵不大，其大富之地，或收大江大湖之朝水，不拘水之远近，但有一口吸尽之势，或大河扑面入怀，或大塘汇聚明堂，虽旱不涸者，皆主速发大富。
</p><p>
若水路细小，或是乾流，皆主小富，虽发亦缓，尚看其人之根基才具何如，根基隆厚，才具精明者，地虽小而发亦大，根基卑薄，才具平庸者，地虽大而发亦微，至于入暂，则看元运之兴衰，可以知之，近世地师，为人扡一穴，即许以状元阁老，并不问山水何如者，皆謏墓之辞也。
</p><p>
九十九问曰：三合黄泉之八煞，不得谓之煞，既获闻命矣，请问元空之煞？
</p><p>
<b>答：</b>元空之煞无一定，山得运之处，宜有山，不宜有水，水得运之处，宜有水，不宜有山，不宜有而有之，即是煞矣，再逢太岁冲合到方之年，凶祸立见。
</p><p>
余有从侄，因兵火将其父用砖椁厝于山中，近十年矣，余曾见之，尚属平稳，后延徐姓地师，云是祖传元空，谓煞气关在椁中，急开椁抬棺出，未百日，男子痘殇，又数月，诞一婴孩，七日而夭，棺在椁十年而无恼，乃出椁不半载而如是，伊谁之过欤。
</p><p>
夫理气之煞原在山水上见，而形势之煞，如山恶岩凶，沟直水反，亦举眼所能辨，选择日时之神煞，事过旋忘，从未闻关煞于椁中者，有此等人，造作妖言，误人性命，虽逃法网，亦难免真诛也，言祖传者，必其祖实系名师，始可谓有传授，若寻掌江湖游食之儿孙，纵祖传乌足深信，如执村学究之子弟，亦可呼之为世代通儒耶？
</p><p>
一百问曰：元空家，动云恐泄天机，干犯造物之忌，究未见干犯者，如何遭谴？
</p><p>
<b>答：</b>有之，人自不觉耳，余姑举数人以为证，明末时，余乡有史仲宏先生者，凡鉴之国手也，其传载邑志中，邑之名坟名宅，大半出于渠手，遂自留一穴于宅后之山，植松一株以为记，临终，乃告其子，命葬于松下，既殁，其子升柩之山，则前植之松，已复生松，满山如林，不知穴处，夜示梦于其家云，吾擅为人葬四十余棺，已授冥罚，不可葬此地，乃别葬焉，余曾登其山，穴虽尚存，已被挖树取土，两水冲塌，不堪复用矣。
</p><p>
又道光初年，余乡有父子弟兄，沿为库吏，素无善行，闻湖北屈姓地师至，备礼迎之，相待极优，屈不知其为人，但感其礼貌之隆，许为觅大地。
</p><p>
屈，元空高手也，居数年，果得一地于棕陽，择日营葬，开穴时，土色甚佳，俄而化为一泓清水，屈方食牛脯，闻之大惊，遂得噎病，数月，病益甚，某劝之归，屈感某之情，必报一地，然后归，犹力疾入山，于五岭河得一地，预定当出一榜，某大喜，屈云，聊以塞责，此地不如前地远甚，殆有命焉，不可强也。
</p><p>
葬坟之日，屈在穴旁大笑，忽呕一血块，破之，即前食牛脯也，病亦寻愈，某之侄竟中北闱乡榜，今败绝，仅存一二丁，流落无家可归，则史屈二师，非遭谴而何，余今于问答之中，互文示意，蒋公心法，隐然宣泄无遗，实为悯孝子慈孙，呼天无告之苦衷，故情不能已，上苍及先师，其或有以鉴诸。
</p><p>
以上辨惑百条，钞录既就，不禁莞尔自笑曰：世之造伪术者，惑也，信伪术者，惑也，余复虑人之惑，更为孜孜讲说，而特为之辨惑者，亦惑也。
</p><p>
古今来，惟忠孝贤良，道德仁义，泽被当时，名垂后世，是人人最急之务，若求地以安亲妥灵，为忠孝、贤良、道德、仁义之助，则可，若以之求富贵利达，趋炎附势，荼毒生灵，则堪舆一道，实为天下之罪人，奉劝士君子，时刻抚摹方寸，令坦白可对天地鬼神，是先于此中求真龙的穴耳，洒洒落落，布衣赘笔。
</p>
<div class='item'><p>地理十不葬</p></p>
<p>
元空之术，习至精明，不可轻为人卜葬，盖不当与而与之以地，是发泄天机，转折却己身之福禄，则先师有十不葬之说，不可不知也。
</p><p>
一） 素不孝弟者不葬
</p><p>
其人之天良久丧，何不养之于生前，乃慎之于死后，所谓欲得佳城以安亲者，实欲谋吉壤以佑身耳，如此等人，而与之言地理，先已不知不理矣。
</p><p>
二） 积世怙恶者不葬
</p><p>
居乡而至积世怙恶，其所损陰隙，不知凡几，其不绝灭者，已属万幸，矧敢逆天而与之以地耶。
</p><p>
三） 身为不善者不葬
</p><p>
世如土豪讼棍，肆恶致富，亦思图谋风水，为永远之计，此乃人面兽心之流，倘与之以地，何以彰天讨而为世戒。
</p><p>
四） 心术不测者不葬
</p><p>
宦家世族，根基非不深厚，至于存心，或贪黩酗婬，或陰险刻毒，外貌虽善文饰，内实为富不仁，是心地已坏，陰地何可得哉。
</p><p>
五） 出身下贱者不葬
</p><p>
或为厮仆，或为隶卒，或为娼优，尝有拥赀居积，重币相邀者，试思其财如何而来，徒我名，若使得地，则良贱又何分耶。
</p><p>
六） 古坟旧墓者不葬
</p><p>
恒有无知之人，觑觎无主古坟，或在人家旧墓之傍，以为尚有余穴，因之破冢毁圹而葬，似此伤天害理之事，决不能为也。
</p><p>
七） 私用公山者不葬
</p><p>
人有误信庸师之言，欲于已葬老坟侧近，以私坟加葬，似此不特公共之墓，生下人丁不依，而是惊动地下之人，于心何忍。
</p><p>
八） 来历不明者下葬
</p><p>
酷嗜风水之家，遇人不卖之山，多方谋干，串买成交，往往兴讼酿命，似此等事，谢绝不往，并劝令勿为。
</p><p>
九） 信任不专者不葬
</p><p>
元空家看地，所弃取，与诸家之用法，迥乎不同，其立向消水，亦大相悬隔，若其人朝信此而暮信彼，必有矛盾，不可往也。
</p><p>
十） 接待无礼者不葬
</p><p>
今人送子人入塾就师，尚知具衣冠，备贽敬，足恭尽礼，而犹惴惴焉，谓不如此，恐不尽心教吾子也，独于求师葬亲，或道相邀，或邂逅相约，片语投机，即向求指地，直以巿侩待之，推原其故，皆无业游民，毫无学术，望门求售，相习成风，故富豪家竟忘其教子之与葬亲，孰为轻重，吾道每于德行不足之人，尚不轻施其技，况并礼貌俱无者，纵以干金为饵，亦难往也。
</p><p>
地理之学，尽是人力胜天之事，故巨室豪门，不思积德行仁，而专务寻地，盖十八而九，则青囊万卷，祗为造恶之津梁，幸有古师垂诫，直与神只赏善罚恶之权，同归一辙，所望预闻斯道者，敬守而慎行之可耳。
</p><p>
陶绘《舞蹈纹》
</p>
<center><img src="https://ChineseBooks.github.io/yijingshuji/uploads/img/c161217/14Qa601Q0-13c8.jpg"></center>
<p>
（原始舞蹈也是新石器时代的先民对生产、生活的一种反映，是先民们创造的另一远古文化。）
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123219.html' class='pagedaohang'>【上一篇】<i>:附 阳宅辟缪</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123217.html' class='pagedaohang'>【下一篇】<i>：附 地理辨惑(2)</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>