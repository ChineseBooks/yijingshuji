<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_平砂玉尺辨伪</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">平砂玉尺辨伪</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123222.html' class='pagedaohang'>【上一篇】<i>:附 地理辨惑(1)</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123220.html' class='pagedaohang'>【下一篇】<i>：宝照经注解</i></a></span>
</ul>
<div class="articleContent" id="articleContent"> <p><div class='item'><p>辨伪总论</p></p>
<p>
地理多伪书，平尺者，伪之尤者也，或曰是书也，以目视之俨然经也，子独辨其伪何居曰，惟世皆以为经也，余用是不能无辨，今之术家守之为金科玉律，如萧何之定汉法，苟出乎此，不得为地理之正道，术士非此不克行，主家非此不敢信，父以教其子，师以传其弟，果能识此，即可以自号于人曰堪舆家，延之上座，操人身家祸福之柄而不让，拜人酒食金帛之赐而无渐，是以当世江湖之客，宝此书为衣食之利器，譬农之来耜，工之斧斤，其于谋生之策，可操劵而得也，有朝开卷而成诵暮，挟南车以行术者矣，岂知其足以祸世，如是之酷哉，知其祸世而不辨，余其无人心者哉，或曰是书之来也远矣，千又安知其为伪也，乃从而辨之曰，我亦辨之以理而已矣，或曰亦一理也，彼亦一理也，安知子之理是，而彼之理非，与曰余邀惠于先之贤哲，而授余以黄石青鸟，杨公幕讲之秘要，窃自谓于地理之道，得之真而见之确矣，故于古今以来，所谓地理之书无所不毕览，凡书之合于秘要者为真，不合秘要者为伪，而此书不合之尤者也，既得先贤之秘要，又尝近自三吴两浙，远之齐鲁，豫章八闽之墟，纵观近代名家墓宅，以及先世帝王圣贤陵墓古迹，考其离合，正其是非，凡理之取騐者为真，无所取騐者为伪，而此书不騐之尤者也，故敢断其伪也，盖以黄石青乌杨公幕讲断之，以名家墓宅先世古迹断之，非余敢以私见臆断之也，或曰，然则秉忠之譔，伯温之注盅，与曰此其所以为伪也，夫地理者裁成天地之道，辅相天地之宜，以经邦定国，祸福斯民者也，三代以上明君哲相，无不知之，世道下衰，其说隐秘而寄之乎山泽之臒，逃名避世之士智者得之，尝以辅翼兴王，扶持景运而其说之至者，不敢显然以告世也，文成公之事太祖，其最着者矣，及其没也，尽举生平所用，天文地理数学之书，进之内府，从无片言只字存于家，而教其子孙，况肯着书立说，以传当世耶，故凡世本之称青田者，皆伪也，均之佐命之英，知青田则知秉忠矣，或曰，何是书之文辞井井乎若有可观者也，曰其辞近是其理则非，盖亦世之通人而不知地理者，以意为之而传会其说，托之乎二公者也，余特指其谬而一一辨之，将以救天下之溺于其说者。
</p>
<div class='item'><p>辨顺水行龙</p></p>
<p>
山龙之脉与平洋龙脉，皆因水而验其脉之动静，而皆不以水而限其脉之去来。今先言山龙。夫，山刚质也，水柔质也，山之孔窍而水出焉。故两山之间，必有一水，山洼下之处，即水流行之道。水随山而行，非山随水而行也。山之高者，脉所从起；山之卑者，脉所从止。山自高而卑，故水亦从之自高而卑，此一定之理也。往往大溪大涧之旁，小干龙所憩焉；大江大河之侧，大干龙所休焉。盖来山之众支聚乎此，故来水之众泒亦聚乎此也。然据水之顺逆而论脉之行止，但可就其大概而言尔，若必谓水于此界，脉必于此断；水向左流，脉必不向右行，则不可也。夫龙脉之起伏转折，千变而不穷。有从小江小湖崩洪而过者矣；有从大江大河，越数百十里不知其踪迹端倪而过者矣；有收本身元辰小水，逆行收数里而结者矣；有向大干水逆奔数百里而结者矣。龙之真者，水愈断而其过脉愈奇，势愈逆而其骨力愈壮，岂一水之横流，可遏之使断，牵之使前乎？今《玉尺》云：顺水直冲而逆回结穴，方知体段之真，若逆水直冲而合襟在后，断是虚花之地。众水趋归东北，而坤申之气施生；群流来向巽（震）辰，而乾亥之龙毓秀。甲卯成胎，不含酉辛之气；午丁生意，岂乘坎癸之灵。据此而言，是天下必无逆水之龙也。岂其然哉。
</p><p>
或曰：子所言，山龙也；《玉尺》所言，平壤也。故其言曰：乾源旷野，铺毡细认交襟；极陇平坡，月角详看住结。山龙有脉可据，故有逆水之穴，平壤无脉可寻，只就流神之来去，认气之行止，岂与山之过峡起伏，同年而语乎。子生平专分山水二龙以正告天下，何又执此论也？
</p><p>
解之曰：“平壤固纯以流神辨气，与山之脉峡不同，至以水之来去为气之行止，则我不取。我以为酉辛水到，则甲卯之脉愈真；癸坎流来，则午丁之灵益显。坤申生气，众水必无东北之趋；乾亥成龙，群流必无巽辰之向。由此而言，《玉尺》不但于山龙特行特结之妙茫然未知，且于平壤雌雄交媾之机大相背谬。至其统论三大干龙，而以为北干乃崑仑之丑艮出脉，而龙皆坤申；南干乃崑仑之巽辰出脉，而龙皆乾亥；中条乃崑仑之寅甲、卯乙出脉，而龙皆庚酉辛。注者遂实其解曰：北干无离巽艮震穴，中干无震巽艮穴；建康只有南离、临安只有坤兑、八闽只有坤申，固哉，《玉尺》之言也。夫，举天下之大势，大抵自兑之震、自乾之巽、自坤之艮者，地势之从高而下然也。至于龙之剥换转变，岂拘一方。真脉性喜逆行，大地每多朝祖，若执此书顺水直冲之说，遇上格大地，反以为不合理气而弃之，而专取倾泻奔流，荡然无气之地，误以为真结而葬之，其诒害于人，乌有限量，余故不得已，而叮咛反覆以辨之也。
</p>
<div class='item'><p>辨贵陰贱陽</p></p>
<p>
易曰：立天之道，曰陰与陽，惟此二气，体无不具，用无不包，是二者不可偏废，故曰孤陽不生，独陰不长，是二者未尝相离。故曰陽根于陰，陰根于陽。舍陽而言陰，非陰也、舍陰而言陽，非陽也。圣人作易，必扶陽抑陰者，何也？曰，道一而已，故曰乾分而为二，而名之曰坤。以两仪之对待者言，曰陰陽；以一元之浑然者言，惟陽而已。言陽，而陰在其中矣。就人事言，则陽为君子、陰为小人。内君子外小人为泰、内小人外君子为否。由此言之，陽与陰不可分也。苟其分之，则贵陽陰，如圣人之作易。何也，若贵陰贱陽，是背乎圣人作易之旨，而乱天地之正道也。《玉尺》乃以艮巽震兑四卦为陰之旺相而贵之，以乾坤坎离为陽之孤虚而贱之。即以纳甲，八干十二支。丙纳于艮、辛纳于巽。庚纳于震而亥卯未从之，丁纳于兑而己酉丑从之，十者皆谓之陰而贵。以甲纳乾，以乙纳坤，以癸纳坎而子申辰从之，以壬纳离而午寅戌从之，十者皆谓之陽而贱。于是当世之言地理者，不论地之真伪若何，凡见陰龙陰水陰向，则概谓之吉，而见陽龙陽水陽向，则概谓之凶，此乖谬之甚者也。夫，吉凶之理莫着于易，易六十四卦各有其吉，各有其凶，八卦，六十四卦之父母也，岂有四卦纯吉、四卦纯凶之理。八干十二支亦然，吾谓论地，只论其是地非地，不当论其属何卦体，属何干支。若果龙真穴的，水神环抱，坐向得宜，虽陽亦吉也。若龙非真来，穴非真结，砂飞水背，坐向偏斜，虽陰亦凶也。又拘所谓三吉六秀，而以为出于天星，考之天官家言，紫微垣在中国之壬亥方，而太微垣在丙午方，天市垣在寅艮方。且周天二十八宿分布十二宫，皆能为福，皆为灾。地之二十四干支上应列宿，亦犹是也。何以在此为吉，在彼为凶，此与天星之理全乎不合？至谓乾坤老亢、辰戌为魁罡、丑未为暗金煞，然种种悖理。夫乾坤为诸卦之父母，六子皆其所产，何得为凶。老嫩之辨在于龙，龙之出身嫩也，即乾坤亦嫩也；龙之出身老，即巽辛兑丁亦老也。斗之戴匡为天魁，斗柄所指为天罡，此枢干四时，斟酌元气，造化之大柄也。理数家以为天罡所指，众煞潜形，何吉如之，而反以为凶耶。五行皆天地之经纬，何独忌四金？庚酉辛，金之最坚刚者也，既不害其为吉，而独忌四隅之暗金，甚无谓矣。诸如此类，管郭杨赖从无明文，不知妄作，流毒天下，始作俑者其无后乎。我不禁临文而三叹也
</p>
<div class='item'><p>辨龙五行所属</p></p>
<p>
盈天地间只有八卦。先天之位，曰乾坤定位，山泽通气，风雷相薄，水火不相射。八卦总之陰而已，山陽泽陰、雷陽风陰、火陽水陰，皆两仪对待之象。对待之中，化机出焉。所谓玄牝之门，是为天地根，一陰一陽之谓道。八卦者，天地之体；五行者，天地之用。当其为体之时，未可以用言也。故坎虽为水，此先天之水，不可以有形之水言也；离虽为火，此先天之火，不可以有形之火言也。故艮为山而不可以土言也、兑为泽而不可以金言也、震巽为风雷而可以木言也。若论后天方位八卦，而以坎位北而为水、以离位南而为火、以震位东而为木、以兑位西而为金，似矣。四隅皆土也，又何以巽木乾金不随四季，而随春秋耶？此八卦五行之一谬也。及论二十四龙则又造为三合之说。复附会之以双山，更属支离牵强而全无凭据。夫，既以东南西北为四正五行，则巳丙丁皆从离以为火、亥壬癸皆从坎而为水、寅甲乙皆从震而为木、申庚辛皆从兑而为金，辰戌丑未皆从四隅以为土，犹之可也。今又以子合申辰而为水、并其邻之坤壬乙亦化为水；以午合寅戌而为火，并其邻之艮丙辛亦化为火；以卯合亥未而为木，并其邻之乾甲丁亦化为木；以酉合已丑而为金，并其邻之巽庚癸亦化为金。论八卦则卦爻错乱，论四令则方位颠倒，此三合双山之再谬也。所谓多岐亡羊，朝令夕改，自相矛盾，不持悖于理义，亦不通于辞说者矣。又以龙脉之左旋右旋，而分五行之陰陽，曰亥龙自甲卯乙、丑艮寅、壬子癸方来者为陽木龙；亥龙自未坤申、庚酉辛、戌乾方来者为陰木龙。其余无不皆然，谬之谬者也。又以龙之所属而起长生、沐浴、冠带、临官、帝旺、衰、病、死、墓、绝、胎、养；又以龙顺逆之陰陽分起长生，曰陽木在甲，长生在亥，旺于卯、墓于未；陰木属乙，长生在午、旺于寅、墓于戌。其余无不皆然。举世若狂以为定理，真可哀痛矣。夫五行者，陰陽二气之精华，散于万象，周流六虚，盈天地之内，无处不有五行之气，无物不具五行之体。今以龙而言，则直者为木、圆者为金、曲者为水、锐者为火、方者为土。又穷五行之变体，而曰贪狼木、巨门土、禄存土、文曲水、廉贞火、武曲金、破军金、左辅土、右弼金。五行之变尽矣。此杨曾诸先觉，明目张胆以告后人者也。夫此九星五行者，或为起祖之星、或为传变之星、或为结穴之星、或为夹从辅佐之星，或兼二、或兼三、或兼四，甚而五星传变，则地大不可名言，以此见五行者变化之物，未有单取一行不变以为用者也。今不于龙体求五行之变化，而但执方位论五行之名字，是使天地之生机不变不化，取其一，尽废其四矣。又从方位之左右旋分五行之陰陽，是使一气之流行左支右绌，得其半而未能全其一矣。试以物产言之。若曰南方火地无大水；北方水地不火食；西方金地不产各材；东方木地不产良金，有是理乎？试以品性言之。尽人皆具五德，若曰东方之人皆无义；西方之人皆无仁；北方之人皆无礼；南方之人皆无智，有是理乎？且不独观四时之流行乎，春气一嘘而万物皆生，不特东南生，而西北无不尽生；秋气一肃而万物皆落，不特西北落，而东南无不尽落。是生杀之气不可以方隅限也。又不观乎五材之利用乎，栋梁之木遇斧斤以成材；入冶之金，须锻炼而成器；大块非耒耜不能耕耘；清泉非爨燎不能饮食。道家者流，神而明之，故有水火交媾、金木合并之义，以为大丹作用，即大易既济、归妹之象也。故曰识得五行颠倒颠，便是大罗仙。相生者何尝生，相克者何尝克乎，今《玉尺》曰：癸壬来自兑庚，乃作体全之象；坎水迎归寅卯，名为领气之神。金临火位，自焚厥尸；木入金乡，依稀绝命。火龙畏见兑庚，遇北辰而自废；东震愁逢火劫，见西兑而伤魂。是山川有至美之精英，而以方位废之也。且五行之论生旺墓，而亦限之以方位，其说起于何人？若以天运言，则陽升而万物皆生、陰升则万物皆死，无此生彼死、此死彼生之分也。若以地脉言，有气则万物皆生、无气则在在皆死，无此生彼墓，此旺彼衰之界也。今龙必欲自生趋旺，自旺朝生；水必来于生旺，去于囚谢；砂之高下亦如之，皆因误认来龙之五行所属，于是纷纷不根之论，咸从此而起也。更有谓龙之生旺墓若不合，别有立向消纳之法。或以坐山起五行，或以向上论五行。不知山龙平壤皆有一定之穴、生成之向，岂容拘牵字义，以意推移。朝向论五行固为乖谬、坐山论五行亦未为得也。《玉尺》又两可其说曰：可合双山，作用法联珠之妙；宜从卦例，推求导纳甲之宗。又何其鼠首两端，从无定见耶。我愿世之学地理者，山龙只看结体之五星、平壤只看水城之五星，此乃五行之真者。苟精其义，虽以步武杨赖亦自不难。至于方位五行，不特小玄空生克出入、宗庙洪范、双山三合断不可信，即正五行八卦五行亦不可拘。此关一破，则正见渐开，邪说尽息，地理之道始有入门。嗟乎，我安得尽洗世人之肺肠，而晓然告之以玄空大卦天元九气之真诀，使黄石、《青囊》之秘，昭昭乎若揭日月而行也哉。
</p>
<div class='item'><p>辨四大水口</p></p>
<p>
夫四大水口有至理存焉，杨公书中未尝发露，惟希夷先生辟阖水法，倡明八卦之理，而四大水口之义寓于其中。此乃黄石公《三字青囊》所固有，杨公特秘而不宣，即希夷引而不发也。今人不知天元八卦之妙用，妄以凡庸浅见测之，遂以为辰戌丑未为五行墓库之方，辄以三合双山附会曰：乙丙交而趋戌、辛壬会而聚辰、斗牛纳丁庚之气、金羊收甲癸之灵。鸣呼，谬矣。以三合五行起长生墓库之非，即龙上五行左旋为陽，右旋为陰而同归一库，穿凿不通之论，前篇皆已辨之。独此四大水口原属卦气之妙用，《青囊》之正诀，而亦为此辈牵合舛错而乱真，余每开卷至此，不胜握腕，故又特举而言之。夫图南先生八大局皆从《洛书》八卦中来，一卦有一卦之水口。举四隅之卦而言，则有四；若举四正之卦而言，其实有八。然括其要旨，即一水口而诸卦之理已具。学者苟明乎此，山河大地，布满黄金矣。特以天心所秘，非人勿传，故不敢笔之于书，聊因俗本，微露一端，任有夙慧者私心自悟。若以为陽艮龙丙火，交于乙，墓于戌；陰亥龙乙木，交于丙，亦墓于戌，以为天根明窟，雌雄交媾，玄窍相通，种种痴人说梦，总因误认诸家五行，不知卦气之理，以讹传讹，盲修瞎炼。吾遍观古来帝王陵寝，以及公卿名墓，何曾有合此四语者。若用此四语择得合格之地，总与地理真机无涉，其为败绝，亦犹是也。所谓劳而无功，闻余言者，不识能惕然有动于中否
</p>
<div class='item'><p>辨陰陽交媾</p></p>
<p>
天地之道，不过一陰陽交媾而已。天地有一大交媾，万物各有一交媾，变变化化，施之无穷，论其微妙，莫可端倪而实有其端倪。故曰玄牝之门，是为天地根。地理之道，若确见雌雄交媾之处，则千卷《青囊》皆可付之祖龙。斯理甚秘，而实在眼前，若一指明，触目可睹。然断不在五行生旺墓上讨消息也。《玉尺》乃曰：有乙辛丁癸之妇，配甲庚丙壬之夫。又曰：陰遇陽而非其类，号曰陽差；陽见陰而非其偶，名曰陰错。乃取必于乙丙之墓戌；辛壬之墓辰；丁庚之墓丑；癸甲之墓未，此真三家村学究之见也。夫陰陽交媾自然而然，不由勉强，亦活泼地不拘一方，岂可以方位板格死煞排算乎。即以天地之交媾者言，天气一降，地气一升，而雨泽斯沛矣，子能预定天地之交于何方，合于何日乎？更以男女之交媾者言，陽精外施，陰血内抱而胎元斯孕矣，子能预拟胎孕之何法而成，何时而结乎。知天地男女之不可以矫楺造作，则知地理之所谓天根月窟，亦犹是矣。此唯杨公《都天宝照》言之凿凿，不啻金针暗度，而因辨《玉尺》之谬而偶泄于此，具神识者，精思而冥悟之，或有鬼神之告也。
</p>
<div class='item'><p>辨砂水吉凶</p></p>
<p>
今之地理家，分龙穴砂水为四事。或云龙虽好、穴不好；或云龙穴虽好，砂水不好。何异痴人说梦。古之真知地理者，只有寻龙定穴之法，无寻砂寻水之法。正以虽有四者之名，而其实一而已矣。穴者，龙之所结；水者，龙之所源；砂者，龙之所卫；故有是龙则有是穴，有是穴则有是砂水。未有龙穴不真而砂水合格者也。亦未有龙真穴的，而砂水不称者也。《玉尺》反曰：龙穴之善恶从水，犹女人之贵贱从夫。穴虽凶而水吉，尚集吉祥。是以本为末，以末为本，颠倒甚矣。且其所谓吉凶者，只取四生三合，双山五行，论去来之吉凶，而以来从生旺、去从墓绝者为吉，反此者为凶。既属可笑。又以砂水在净陰方位者为吉，在净陽方位者为凶，尤为拘泥。夫，水之吉凶只辨天元衰旺之气，砂者，借宾伴主，只要朝拱环抱，其形尖圆平正秀丽端庄，皆为吉曜。若斜飞反去，破碎丑拙则为凶杀。或题之曰文笔、曰诰轴、曰御屏、曰玉几、曰龙楼、曰凤阁、曰仙桥、曰旗帜、曰堆甲屯兵、曰烟花粉黛，诸般名色皆以象取之，以类应之，而不可拘执。亦须所穴者果是真龙胎息，精灵翕聚，而后一望胪列皆其珍膳两假。如一山数家，同见贡砂，而一塚独发，其余皆否，非贵之与贱在龙穴而关于砂乎。况四神八国并起星峰，皆堪献秀，何必净陰之位则吉、净陽之位则凶。龙穴无贵陰贱陽之分，砂水又岂有贵陰贱陽之分耶。其云文笔在坤申为词讼、旌旗见子午为劫贼；高峰出南离，恐惊回禄、印星当日马，必遭瞽疾；乾戌为鼓盆之煞、坤流为寡宿之星；寅甲水、疯疾缠身、乙辰水，投河自缢；又云：未离胎而夭折，多因冲破胎神、才出世而身亡，盖为击伤生气。四败伤生，虽有子而母明父暗、望神投浴，居官而婬乱可羞。诸如此类，不可枚举，立辞愈巧其理愈虚。一谬百谬，难以悉辨。总其大旨曰：废五行衰旺之说，破陰陽贵贱之名，可以论龙穴，即可以论砂水矣。我于是书，取其四语，曰：本主兴隆，杀曜变为文曜；龙身微贱，牙刀化作屠刀。此则沙中之金，石中之玉也。采葑采菲，无以下体。故特举而存之。
</p>
<div class='item'><p>辨八煞黄泉禄马水法</p></p>
<p>
水法中有“禄上御街”、“马上御街”，其说鄙俚不经，而最能使俗人艳慕。又有八煞、黄泉二种禁忌，使人望而畏之若探汤焉。我以为其说皆妄也。夫，禄马贵人，起例见于六壬，在易课中已属借用，与地理禄命皆无干涉。世人学术无本，一见干支便加禄马，推命家用之，地理家亦用之，东挪西借，以张之子孙继李之宗祖，血脉不通，鬼神不享。此在杨曾以前，从不见于经传，后之俗子妄加添设，不辨自明。夫，地理之正传，只以星体为峦头，卦爻为理气，舍此二者，一切说玄说妙，且无所用之，况其鄙俗之甚者耶。其所称马贵者，亦有之矣，曰贵人、曰天马，此皆取星峰以为名，不在方位也。水之御街亦以形言，不在方位。至于八煞、黄泉，尤无根据，全属捏造。更与借用不同。夫，天地一元之气，周流六虚。八卦方位，先天后天互为根源，环相交合，相济为用。得其气运则皆生，违其气运则皆死，但当推求卦气之兴衰而为趋避者，从无此卦忌见彼卦，此爻忌见彼爻之理。若失气运，则巽见辛、艮见丙、兑见丁、坤见乙、坎见癸、离见壬、震见庚、乾见甲，本宫纳甲正配尚足以兴妖发祸。若得气运，虽坎龙，坤兔、震猴、巽鸡、乾马、兑蛇、艮虎、离猪，而卦气无伤，诸祥自致。我谓推求理气者，须知有气运随时之真煞，实无卦爻配合之煞。今真煞之刻期刻应，剥肤切骨者不知避，而拘拘忌八曜之假煞，亦可悲矣。黄泉即四大水口，而强增名色者也。故又曰四个黄泉能杀人，辰戌丑未为破军；四个黄泉能救人，辰戌丑未巨门。故又文饰其名为“救贫黄泉”。夫，既重九星大玄空水法，则不当又论黄泉矣。何其自相矛盾一至于此。或亦高人心知其诬，而患无以解世人之惑，故别立名色，巧为宽譬耶，未可知也。其实则单论三吉水可矣，不必论黄泉也。且黄泉忌，于彼所言净陰净陽、三合生旺墓水法皆不相合。若论陰陽，则乙忌巽是矣，而丙则同为纯陰；庚丁忌坤、申癸忌艮、辛忌乾是矣，丙壬则同为纯陽，何以亦忌此？于净陰净陽，自相矛盾也。若论三合五行，则乙水向见巽、丁木向见坤、辛火向见乾、癸金向见艮，同为墓绝方，忌之是矣，丙火向见巽，庚金向见坤、壬水向见乾、甲木向见艮，皆临官方也，何以亦忌此。于三合双山，自相矛盾也。我即彼之谬者，而证其谬中之谬，虽有苏张之舌，亦无乱以复我矣。《玉尺》遂饰其说曰：八煞黄泉虽为恶曜，若在生方，例难同断，此真掩耳盗铃之术。既云恶曜矣，又焉得云生方；既云生方矣，又焉得称恶曜。孰知恶固不真，而生方亦皆假也。又或者为之辞曰：黄泉忌水去而不忌来。或又曰：忌水来而不忌去。总属支离，茫无一实。我谓运气乘旺，虽黄泉亦见其福；运气当衰，虽非黄泉而立见其祸。苟知其要，不辨自明。而我之偲偲然论之不置者，以世人迷惑已久，如堕深坑，无力自脱，多方晓譬，庶以云救也。呜呼，当世亦有见余心者耶。
</p>
<div class='item'><p>辨分房公位</p></p>
<p>
夫葬者所以安亲魄也，亲魄安则众子皆安，亲魄不安则众子皆不安。今之世家巨族，往往累年不葬，甚之迟之久久终无葬期，一则误于以择地为难，再则误于以分房之说。一子之家犹可，子孙愈多，争执愈甚，遂有挟私见以堤防，用权谋以自使者矣。有时得一吉地，惑于旁人之言，以为不利于己而阻之者，阻之不已，竟葬凶地，同归于尽，亦可衰哉。原其故，皆地理书公位之说为之祸根。使人减伦理、丧良心，无所不极其至也。岂知葬地如树木，根茎得气则众枝皆荣，根茎先拨则众枝皆萎。亦有一枝荣一枝枯者，外物伤残之耳。葬亲者但论其地之凶吉，断不可执房分之私见。吾观历来名臣宗室，往往共一祖地，各房均发者甚多。亦有独发一房或独绝一房者，此有天焉，不可以人之智巧争也。或问曰：然则公位之说全谬欤？又何以有独发独绝者耶？曰：是固有之，而非世人之所知也。其说在易曰，震为长男、坎为中男、艮为少男；巽为长女、离为中女、兑为少女。孟仲季之分房由此而起也。然其中有通变之机，非属此卦即应此子、应此女之谓也。《玉尺》乃云：胎、养、生、沐属长子；冠、临、旺、衰属仲子；病、死、墓、绝属季子。即就彼之言以析之，生则诸子皆生矣，旺则诸子皆旺矣，死绝则诸子皆死绝矣，何以以此属长、以此属仲、以此属季？曰：亦以其渐耳。析之曰：以为始于胎养，继而之旺，既而死绝，似矣，若有四子以往，则又当如何耶，其转而归生旺耶、抑另设名以应之耶？此不足据之甚者也。世人慎勿惑于其说也。
</p>
<div class='item'><p>总论后</p></p>
<p>
余作《玉尺辨伪》既成，或问曰：子于是书讹谬，辨之则既详矣，子谓吉凶之理在乎地，而非方位之所得而限也，然则八干、四维、十二支，宁无有吉凶之当论乎？曰：何为其然也！我正谓八干、四维、十二支皆分属于卦气，夫，卦气吉凶之有辨，盖灼灼矣，特非净陰净陽、双山三合生旺墓之谓也。乃若《青囊》正理，方位之辨实有之，其秘者不敢宣泄，姑就《玉尺》之文以概举之。《玉尺》所畏者曰乙辰、曰寅甲，而以《青囊》言之，乙之与辰、寅之与甲，相去何啻千万里也。有时此凶而彼吉，有时此吉而彼凶者矣。所最羡者，曰巽巳丙，而以《青囊》言之，巽巳之与丙，相去亦不啻千万里也。有时此吉而彼凶，有时此凶而彼吉者矣。所最欲分别而不使之混者，曰丙午丁、曰乾亥、曰甲卯乙、曰辰巽、曰丑艮寅。而以《青囊》言之，午之与丙丁、亥之与乾、卯之与甲乙、巽之与辰、丑寅之与艮，所争不过尺寸之间而已，有时而吉则必与之俱吉、有时而凶则必与之俱凶矣。今乃于其当辨而不可不辨者，如黄精之与勾吻、附子之与乌头，一误用之而足以入口伤生者反置之不辨；于其易辨而可以不辨者，如白梁与黑秬，异色而皆可以养人，堇之与鸩，异类而皆可以杀人者，屑屑然悉举而辨之，彼自以为智，而乃天下之大愚也。且生旺死绝之说，《青囊》未尝不重之，故《葬书》曰：葬者，乘生气也。卦气之所谓生，非三合五行之所谓旺；卦气之所谓死绝，非三合五行之所谓死绝。且地气之大，生旺不知趋，而区区误认一干一支之假生旺而求迎之；地气之大，死绝不知避，而区区误认一干一支之假死绝而思避之，悲夫，所谓雀以一叶障目，而谓弹者不我见也。以此为已，适以害己；以此为人，适以害人而已。故乎《玉尺》之于地理，犹郑声之于雅乐、杨墨之于仁义，一是一非，势不两立，实有关乎世道之盛衰，天地之气数。窃闻嘉靖以前，其书尚未大显，至万历时，有徐之镆者为之增释图局而梓行之，于是江湖行术之徒，莫不手握一编以求食于世，至今日而惑于其说者，且遍天下也。悖陰陽之正，干天地之和，与俶扰五行，怠弃三正者同其患，有圣人者出，而诛非圣之书，于陰陽一家，必以此书为之首。呜呼，此书不破，世运何由而息水火，生民何由而侪仁寿哉。我拭目望之矣。
</p>
<div class='item'><p>平沙玉尺辨伪总括歌</p></p>

<div class="auther">会稽姜垚汝撰</p></p>
<center><p>
万卷地书总失真，平沙玉尺最堪嗔。二刘名姓凭伊冒，那有当年手泽存。</p><p>
开国伯温成佐命，尝将妙诀定乾坤。晚年一箧青囊秘，尽作天家石室珍。</p><p>
天宝不容人漏泄，曷忍隐祸中儿孙。片言只字无留影，肯借他人齿颊名。</p><p>
秉忠亦是元勋列，敢冒嫌疑着此经。世上江湖行乞者，只贪肤浅好施行。</p><p>
户诵家传如至宝，兴灾酿祸害生民。幸遇我师垂悯救，苦心辨驳着斯文。</p><p>
窃恐愚夫迷不悟，括成俚句好歌吟。愿君细察篇中意，莫负宗陽一片心。</p><p>
天下山山多顺水，此是行龙之大体。真龙发足不随他，定是转关星特起。</p><p>
特起之龙变化多。渡水逆行不计里。玉尺开章说顺龙。顺水直冲为大旨。</p><p>
水来甲卯兑不收。水来丁午坎不取。必要随流到合襟。直泻直奔名漏髓。</p><p>
全无真息荫龙胎。山穴平陽皆失轨。劝君莫听此胡言。误向顺流探脉理。</p><p>
八方位位有真龙。爻象干支总一同。山脉陰陽分两界。此是天然造化功。</p><p>
陽脉出身陽到底。陰脉出身陰为宗。从无伪来并伪落。岂有贵贱分雌雄。</p><p>
若是真胎成骨相。乾坤辰戌也峥嵘。若是穴亡无气脉。巽辛亥艮尽为凶。</p><p>
品水评砂原一例。三吉六秀有何功。劝君莫听此胡言。旺相孤虚理不通。</p><p>
五行相生与相克。此是后天粗粝质。山川妙气本先天。生不须生克非克。</p><p>
木行金地反成材。火入水乡真配匹。南离炉冶出真金。陰陽妙处全须逆。</p><p>
原说五行颠倒颠。庸师之辈何能识。先天理气在卦爻。生旺休囚此中出。</p><p>
量山步水总一般。立向收砂非二格。安有长生及官旺。全无墓库与死绝。</p><p>
卦若旺时路路通。卦若衰时路路塞。有人识得卦兴衰。眼前尽是黄金陌。</p><p>
纳甲本是卦中玄。用他配合皆无益。堪笑三合及双山。玄空生出并克出。</p><p>
更有禄马及赦文。咸池黄泉八曜杀。庸奴只把掌上轮。误尽天涯总慧客。</p><p>
劝君莫听此胡言。五行别有真消息。雌雄交媾大陰陽。月窟天根卦内藏。</p><p>
此是乾坤造化本。会时便号法中王。曾公说个团团转。一左一右两分张。</p><p>
明明指出夫和妇。有个单时便是双。二十四山双双起。八卦之中定短长。</p><p>
岂料庸奴多错解。干支字上去商量。误起长生分两局。会同墓库到其乡。</p><p>
未曾晓得真交媾。那里怀胎唤父娘。我即汝言来教汝。陰陽指气不指方。</p><p>
甲庚丙壬是陽位。有时占陰不唤陽。乙辛丁癸是陰位。有时占陽即唤陽。</p><p>
陰陽亦在干支上。不用排来死煞方。眼前夫妇不识得。却将寡妇守空房。</p><p>
劝君莫听此胡言。玄窍相通别主张。四大水口归其位。此是卦之真匹配。</p><p>
如何说到墓库方。左旋右旋来附会。四水四卦逐元轮。一元一卦乘旺气。</p><p>
周流八卦逐时新。会者杨公再出世。今将墓库作归原。失运失元迎杀气。</p><p>
劝君莫听此胡言。陽错陰差非斯义。公位亦自卦中来。长少中男各有胎。</p><p>
不论干支并龙脉。如何亦取三合推。胎养生沐乃云长。仲子冠临及旺衰。</p><p>
少子病死并墓绝。若然多子作何排。世人信此争房分。停丧不葬冷为灰。</p><p>
更起陰谋相贼害。伤伦灭理召天灾。陷人不孝并不睦。此卷伪书作祸胎。</p><p>
我愿今人只求地。得地安亲大本培。亲安众子皆蒙庆。休把分房出乱猜。</p><p>
试看阅阀诸名墓。一祖枝枝甚众材。分房盖为分陽宅。莫论偏倚到夜台。</p><p>
平沙一卷何人作。注解翩翩尤丑恶。添图添局死规模。强把山川牢束缚。</p><p>
从谦失着布衣宗。之镆直是追魂凿。嘉隆以上无此书。万历中年方朴朔。</p><p>
由此家家无好坟。迄今徧地成萧索。焉得将书付真龙。免使苍生遭毒药。
</p></center>
<div class='item'><p>序</p></p>
<p>
通三才之道曰儒，故天官地理皆学士家，穷理之本业，而象纬之学，正三统测灾祥，属有国家者之事，独地理为养生送死生民日用所急，孝子慈孙尤不可以不谨，未儒朱蔡诸贤，间有发明见于性理书中者，班班可考，顾仅能敷陈梗概，而未究其精微，或者进而求之通都所布管郭诸书，虽其言凿凿，而去之逾远，斯其为道显而隐，诚所谓间世一出，非人不传者耶，余少失恃，壮失怙先，大殳安溪公早以形家之书孜孜手授，久而后知俗学之非也，思穷径绝，廼得无极子之传于游方之外，习其所传又十年，所于是远溯黄石青乌，近考青田幕讲，彼其言盖人人殊，而厥旨则一，且视天下山川土壤，虽大荒，内外亦如一也，其庶乎地学之正宗在是，辄欲举其说以告学者，又不容显言无已，则取当世相传之书，订其纰缪而析其是非，使言之者无罪，而闻之者有所惩戒，而不至于乱，辨正之书所以作也，夫地学之有书，始于黄石，盛于杨公，而世所惑溺而不可卒解者，则莫甚于玉尺，故论断诸书汇为编，其俎豆之与爰书，皆以云救也，于姜诸子问业日久，经史之暇，旁及此编，岂好事哉，我得此道以释椷于我亲，从我游者，皆有亲也，姜氏习是编而遽梓之以公世，其又为下后世之有亲者加之意欤，允哉儒者之用心也已。
</p>
<div class='item'><p>辨伪文</p></p>
<p>
仆弱冠失恃，先大父安溪公习地理之学，求之十年，而始得其传，乃以所传徧证之大江南北古今名墓，又十年而始会其旨，从此益精求之，又十年而始穷其变，而我年则已老矣，姚水亲陇告成生平学地理之志已毕，自此不复措意，夫岂不欲传之其人，然天律有禁，不得妄传，苟非忠信廉洁之人，未许与闻一二也，丹陽张孝廉仲馨，丹徒骆孝廉士鹏，山陰吕文学相烈，会稽姜公子垚，武陵胡公子泰徵，淄川毕解元世持，昔以文章行业相师，因得略闻梗概，此诸君子，或丹穴凤雏，或青春鹗荐，皆自置甚高，不可一世，盖求其道以庇本根，非挟其术以为垄断，故能三缄其口，不漏片言，庶不负仆之讲求尔，若夫中人以下，走四方求衣食者，仆初未尝不怜求尔，若夫中人以下，走四方求衣食者，仆初未尝不怜之，然欲冒禁而传真道，则未敢许也，至于仆之得传，有有诀无书，以此事贵在心传，非可言罄，古书充栋，半属伪造，故有辨正一书，昌言救世，后复自言所得，作天元五歌，然皆庄蒙所谓糟粕，必求精微则亦不在此也，此外别无秘本，私为一家之书，近闻三吴两浙都有自称得仆真传以自衒鬻者，亦有自譔伪书，指为仆之秘本以瞽惑后学者，天地之大，何所不容，但恐伪托之人心术鲜正，以不正之术谋人身家，必误人身家，以不正之书传之后世，必贻祸于后世，仆不忍不辨，惟有识者察之。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123222.html' class='pagedaohang'>【上一篇】<i>:附 地理辨惑(1)</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123220.html' class='pagedaohang'>【下一篇】<i>：宝照经注解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>