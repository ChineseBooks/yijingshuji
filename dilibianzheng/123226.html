<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_青囊经注解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">青囊经注解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123227.html' class='pagedaohang'>【上一篇】<i>:青囊序注解</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123225.html' class='pagedaohang'>【下一篇】<i>：《地理辨正》原序</i></a></span>
</ul>
<div class="articleContent" id="articleContent"> <p><div class='item'><p>上卷</p></p>
<p>
【天尊地卑，陽奇陰偶，一六共宗，二七同道，三八为朋，四九为友，五十同途，辟阖奇偶，五兆生成，流行终始。八体宏布，子母分施，天地定位，山泽通气，雷风相薄，水火不相射，中五立极，制临四方，背一面九，三七居旁，二八四六，纵横纪网。陽以相陰，陰以含陽，陽生于陰，柔生始刚，陰德宏济，陽德顺昌。是故陽本陰，陰育陽，天依形，地附气，此之谓化始。】
</p><p>
蒋注：此篇以无形之气，为天地之始，而推原道之所从来也，夫陽气属天，而实兆于地之中，圣人作易，以明天地之道，皆言陰陽之互为其根而已，天高而尊，地下而卑，然尊者有下济之德，卑者有上行之义，一陰一陽，一奇一偶，其数参伍，所以齐一，其形对待，所以往来，天地之匡廓，由此而成，四时之代谢，由此而运，万物之化育，由此而胚，夫此陰陽奇偶之道，随举一物，无不有之，天地无心，圣人无意，自然流露，而颢其象于河图，遂有一六共宗，二七同道，三八为朋，四九为友，五十同途之象，圣人因其象而求其义，以奇者属陽，有天一天三天五天七天九之名，以偶者为陰，而有地二地四地六地八地十之名，盖有一必有二，有三必有四，有五必有六，有七必有八，有九必有十，所谓参伍之数也，此一彼二，此三彼四，此五彼六，此七彼八，此九彼十，此所谓对待之形也，天数与地数各得其五，此所谓一成之数，而百千万亿无穷之数，由此而推之也，天数地数，各得其五，合二五而成十，盖有五即有十，犹有一即有二，陰陽自然之道也，故有天之一，即有地之六，有地之二，即有天之七，有天之三，即有地之八，有地之四，即有天之九，有天之五，即有地之十，此陰陽之数，以参伍而齐一者也，易曰，五位相得，盖谓此也，而一六在下，则二七必在上，三八在左，则四九必在右，五居中，则十亦居中，此陰陽之数，对待而往来者也，易曰，五位相得，而各有合，盖谓此也，以其参伍而齐一，故一奇一偶灿然而不棼，以其对待而往来，故奇偶之间，而一阖一辟，潜然而自应，此生成之所从也，天一生水，而地六成之，地二生火，而天七成之，天三生木，而地八成之，地四生金，而天九成之，天五生土，而地十成之，一生一成，皆陰陽交媾之妙，二气相交，而五行兆焉，降于九天之上，升于九地之下，周流六虚，无有休息，始而终，终而复始，无一息流行，则无一息不交媾，当其无而其体浑然已成，当其有而其体秩然有象，圣人因河图之象数，而卦体立焉，夫河图止有四象，而卦上成八体十何也，盖一画成爻，爻者交也，太始之气，止有一陽，是名太陽，太陽一交，而成太陰，是曰两仪，太陽太陰再交，而成少陰少陽，并太陽太陰，是曰四象，此河图之显象也，盖即河图每方二数，析之则有八，此河图之象隐而显者也，故卦之八，由于四象，爻之三，由于三交，乾坤二卦为母，六卦为子，此八卦之子母也，诸卦自为母，三爻为子，此一卦之子母也，以此分施造化，布满宇宙之间，于是举陽之乾为天，对以陰之坤为地，谓之天地定位，天覆于上，则地载于下也，此陰陽之一交，而成天地者也，举陽之艮为山，对以陰之兑为泽，谓之山泽通气，山载于下，则泽受于上也，举陽之震为雷，对以陰之巽为风，谓之雷风相薄，雷发于下，则风动于上也，举陽之坎为水，对以陰之离为火，谓之水火不相射，水火平衡，形常相隔，而情常相亲也，此三陰三陽之各自为交，而生万物者也，先贤以此为先天之卦，伏羲所定，本于龙马负图而作，实则浑沌初分，天地开辟之象也，四象虚中，而成五位，此中五者，即四象之交位，乾之真陽，坤之真陰，皆无形而为土之形，此土之下为黄泉，皆坤地积陰之气，此土之上为清虚，皆乾天积陽之气，而土肤之际，平铺如掌，乃至陰至陽，乾坤交媾之处，水火雷风山泽，诸凡天地之化机，皆露于此，故中五者，八卦托体储精，成形显用之所也，故河图洛书，同此中五以立极也，
</p><p>
河图虽有四象，而先天陽升陰降，上下初分，未可谓之四方，自中五立极，而后四极划然，各正其方矣，有四方之正位，而四维介于其间，于是八方立焉，统中五皇极而为九，分而布之，一起正北，二居西南，三居正东，四居东南，五复居中，六居西北，七居正西，八居东北，九居正南，谓之九畴，此虽出于洛书，而实与河图之数符合，天地之理，自然发现，无不同也，布其位曰，戴九履一，左三右七，二四为肩，六八为足，其八方之位，适与八方之数均齐，圣人即以八卦隷之，而其次序曰，坎一，坤二，震三，巽四，中五，乾六，兑七，艮八，离九，此则四正四维，不易之定位也，数虽起一，而用实首震，盖成位之后，少陽用事，先天主天，而后天主日，元子继体代父为政也，易曰，帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮，一二三四五六七八九者，古今之禅代推移，周而复始者也，震巽离坤兑乾坎艮者，日月之出没，四时之气机，运行迁谢，循环无端者也，先贤以此为后天之卦，昔者大禹治水，神龟出洛，文王因之作后天之卦，岂伏羲画卦之时，未有洛书，而大禹衍畴之时，未有后天卦位耶，窃以为图书，必出于一时，而先天后天卦位，亦定于一日，伏羲但有卦爻，而文王始系之辞耳，河图洛书非有二数，先天后天非有二义也，特先天之卦以陰陽之对待者言，有彼此而无方隅，后天之卦以陰陽之流行者言，则有方隅矣，至其作卦之旨，要在于陰陽之亘根则一也，夫易之道，贵陽贱陰，则陽当为主，而陰当为辅，而此云陽以相陰者何也？盖陽之妙，不在于陽，而在于陰，陰中之陽，乃真陽也，故陰为之感，而陽来应之，似乎陰反为君，而陽反为相，此经言神明之旨也，然陽之所以来应乎陰者，以陰中本自有之，以类相从，故来应耳，岂非陰含陽乎，陰含陽则能生陽矣，一切发生之气，皆陽司之，则皆自陰出之者也，刚柔即陰陽，陰陽以气言，刚柔以质言，易曰：乾刚坤柔，又曰：刚柔相摩，八卦相荡，八卦之中，皆有陰陽，则皆有刚柔，若以陽为刚，以陰为柔，则宜乎刚生于柔矣，而乃云柔生于刚者何也；无形之气，陽刚而陰柔，有形之质，陰刚而陽柔，于有形之刚质，又生无形之柔气，质生气，气还生质，故曰柔生于刚也．凡其所以能为相助，能为包含生生不息，如是者，则以陰之与陽，盖自有其德也．惟陰之德，能弘大夫陽，以济陽之施，故陽之德，能亲顺夫陰，以昌陰之化，此陰陽之妙，以气目感，见于河图洛书，先后天之卦象者如是，由是则可以知天地之道矣．天地之道，陽常本于陰，而陰常育于陽，故天非廓然空虚者为天也，其气常依于有形，而无时不下济，地非块然不动者为地也，其形常附于元气，而无时不上升，然则天之气，常在地下，而地之气，皆天之气，陰陽虽曰二气，止一气耳，所以生天地者此气，所以生万物者此气，故曰化始也．
</p>
<div class='item'><p>中卷</p></p>
<p>
【天有五星，地有五行，天分星宿，地列山川，气行于地，形丽于天，因形察气，以立人纪。紫微天极，太乙之御，君临四正，南面而治，天市东宫，少微西掖，太极南垣，旁照四极。四七为经，五德为纬，运斡坤舆，垂光乾纪，七政枢机，流通终始。地德上载，天光下临，陰用陽朝，陽用陰应，陰陽相见，福禄永贞，陰陽相乘，祸咎踵门。天之所临，地之所盛，形止气蓄，万物化生，气感而应，鬼福及人，是故天有象，地有形，上下相须而成一体，此之谓化机。】
</p><p>
蒋注：此篇以有形之象，为天地之化机，而指示气之所从受也，上文既明河图洛书，先天后天八卦之理，圣人作易之旨尽于此，天地陰陽之道亦尽于此矣，然圣人不自作易，其四象八卦，皆仰法于天，故此篇专指天象以为言，夫易之八卦，取象于地之五行，实因天有五曜，五曜凝精上，而五行流气于下，天之星宿，五曜之分光列象者也，地之山川，五行之成体结撰者也，故山川非列宿，而常具列宿之形，观其形之所呈，即以知其气之所禀，夫有是形，御是气，物化自然，初未及乎人事，而圣人仰观俯察，人纪从此立焉，木为岁星，其方为东，其方为中央，其令为季夏，其德为信，金为太白，其方为西，其令为秋，其德为义，水为辰星，其方为北，其令为冬，其德为智，洪御世宰物，一天地之道也，备言天体，则有七政以司元化，日月五星是也，有四垣以镇四方，紫微天巿太微少微是也，有二十八宿以分布周天，苍龙七宿，角亢氏房心尾萁，朱鸟七宿，井鬼柳星张翼轸，白虎七宿，奎娄胃昂毕觜参，玄武七宿，斗牛女虚危室璧是也，四垣即四象，七政即陰陽五宿之根本，其枢在北斗，分之四方，而为二十八宿，故房虚昂星应日，心危毕张应月，角斗奎井应岁星，尾室觜翼应荧惑，亢失娄鬼应太白，箕璧参轸应辰星，氏女胃柳应镇星，临制其方，各一七政也，浑天周匝虽云四方，而已备八卦二十四爻之象矣，非经无以立极，非纬无以嬗化，一经一纬，真陰真陽之交道也，交道维络，而后天之体，环周而固于外，地之体，结束而安于中，此元气之流行，自然而成器者也，其始无始，其终无终，包罗六合，入于无间，虽名陰陽，一气而已，人能得此一气，则生者，可以善其生，而死者可以善其死，地理之道，盖人纪之一端，此端既立，则诸政以次应之，故圣人重其事，其用在地，而必求端于天，本其气之所自来也，然气不可见，而形可见，不可见之气，即寓于有可见之形，形者气之所成，而即以载气，气发于天，而载之者地，气本属陽，而载之者陰，故有陰即有陽，地得其所，则天气归之，天地无时不交会，陰陽无时不相见，相见而得其冲和之正，则为福德之门，相见而不得其冲和之正，即为相乘，而名祸咎之根，祸福殊途，所争一间，良足畏也，且亦知星宿之所以丽于天，山川之所以列于地者乎，天之气，无往不在，而日得天之陽精，而恒为日，而月得天之陰精，而恒为月，五曜得天五气之精，而恒为纬，至于四垣二十八宿，众星环列，又得日月五星之精，而恒为经，此则在天之有形者，有以载天之气也，地之气无往不在，而山得日月五星之气，而恒为山，川得日月五星之气，而恒为川，此则在地之有形者，有以载地之气也，列宿得天之气，而生于天，列宿与天为一体也，山川得地之气，而生于地，山川与地为一体也，万物之生于天地，何独不然，夫万物非能自生，借天地之气以生，然天地非有意生万物，万物各自有地焉，适与天地之气，相遇于窅冥恍惚之中，夫有所沾濡焉，夫有所绸缪焉，夫有所苞孕焉，遂使天地之气，止而不去，积之累之，与物为一，乃勃然以生耳，地理之道，必使我所取之形，足以纳气，而气不我，去则形与气交而为一，必使我所据之地，足以承天，而天不我隔，则地与天交而为一，夫天地形气既合而为一，则所葬之骨，亦与天地之气为一，而死魄生人，气脉灌输，亦与为一，福应之来，若机张审括，所谓化机也，不然，蓄之无门，止之无术，虽周天列宿，炳燿中天，而我不蒙其照，虽大地陽和，滂流八表，而我不沽其泽，天为匡廓，地为稿壤，骨为速朽，子孙为寄生，我未见其获福也，可不慎哉，可不慎哉．
</p>
<div class='item'><p>下卷</p></p>
<p>
【无极而太极也，理寓于气，气囿于地，日月星宿，刚气上腾，山川草木，柔气下凝，资陽以昌，用陰以成。陽德有象，陰德有位，地有四势，气从八方，外气行形，内气止生，乘风则散，界水则止。是故顺五兆，用八卦，排六甲，布八门，推五运，定六气，明地德，立人道，因变化，原终始，此谓之化成。】
</p><p>
蒋注：此篇申言形气虽殊，而其理则一，示人以因形求气，为地理入用之准绳也，易曰：易有太极，是生两仪，太极者，所谓象帝之先，先天地生，能生天地万他之祖根也，本无有物，无象无数，无方隅，无往不在，言太极，而无极可知，后贤立说，虑学者以太极为有物，故申言以明之曰，无极而太极也，大而天地，细而万物，莫不各有太极，物物一太极，各一物全具一天地之理，人知太极物物皆具，则地理之道，思过半矣，理寓于气，气一太极也，气囿于形，形一太极也，以至中有太极，故能下凝，资陽以昌，资之以太极也，用陰以成，用之以太极也，太极之所显露者，谓之象，而所宣布者，谓之位，地无四势，以太极乘之，而命之为四势，气无八方，以太极御之，而命之为八方，势与方者，其象其气，而命之为势为方者，其极，极岂有定耶，则势与方，亦岂有定耶，四势之中，各自有象，则八方之中，亦各自有气，然此诸方之气，然此诸方之气，皆流行之气，因方成形，只谓之外气，苟任其流行而无止蓄，则从八方而来者，还从八方而去，千山万水，仅供耳目之玩，如传舍，如过客，总不足以浚发灵机，滋荄元化，必有为之内气者焉，所谓内气，非内所自有，即外来流行之气，于此乎止，有此一止，则八方之行形者，皆招摄翕聚乎此，是一止而无所不止，于此而言太极，乃为真太极矣，无所不止，则陽无所不资，陰无所不用，而生生不息之道在其中，太极生两仪，两仪生四象，四象生八卦，万事万物，皆胚胎乎此，前篇形止气蓄，万物化生，盖谓此也，然但言止，而不申明所以止之义，恐世之审气者，茫然所措手，故举气之最大而流行无间者，曰风曰水，夫风有气而无形，禀乎陽者也，水有形而兼有气，二者皆行气之物，气之陽者，从风而行，气之陰者从水而行，而行陽气者，反能散陽，以陽中有陰也，行陰气者，反能止陽，以陰中有陽也，大块之间，何处无风，何处无水，风原不能散气，所以嘘之使散者，病在乎乘，水原不能止气，所以吸之使止者，妙在乎界，苟能明乎乘与界之为义，审气以推太极之法，概可知矣，上文反覆推详，皆泛言形气之理，至是乃实指地理之用，于是总括其全焉，顺五兆，以五星之正变审象也，用八卦，以八方之旺衰审位也，排六甲，以六甲之纪年审运也，布八门，以八风之开阖审气也，地理之矩矱尽于此矣，推五运，以五纪之盈虚审岁也，定六气，以六气之代谢审令也，谨岁时以扶地理之橐龠，尽于此矣，如是则太极不失其正，而地德可明，然圣人之明地德也，非徒邀福而已，盖地之五行，得其顺，则人之生也，五德备其全，而五常若其性，圣贤豪杰，接踵而出，而礼乐政刑，无不就理，岂非人道自此立乎，然此亦陰陽变化，自然之妙，虽有智者，不能以私意妄作，夫亦为知其所以然，因之而已，夫卜地葬亲，乃慎终之事，而子孙之世泽，皆出其中，则人道之所以终，即为人道之所以始，然则斯道也者，圣人开物成务，无有大于此者也，谓之化成宜哉．
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123227.html' class='pagedaohang'>【上一篇】<i>:青囊序注解</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123225.html' class='pagedaohang'>【下一篇】<i>：《地理辨正》原序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>