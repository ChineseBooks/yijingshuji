<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_宝照经注解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">宝照经注解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123223.html' class='pagedaohang'>【上一篇】<i>:平砂玉尺辨伪</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123221.html' class='pagedaohang'>【下一篇】<i>：天玉经注解</i></a></span>
</ul>
<div class="articleContent" id="articleContent"> <p><div class='item'><p>上篇</p></p>
<p>
【杨公妙应不多言，实实作家传，人生祸福由天定，贤达能安命，贫贱安坟富贵兴，全凭龙穴真。龙在山中不出山，挂在大山间，若是沙曲星辰正，收得陽神定，断然一葬便兴隆，父发子传荣。】
</p><p>
蒋注：此一节，专论深山出脉，老龙干气，生出嫩枝之穴。
</p><p>
【好龙脱劫出平洋，百十里来长；离祖离宗星辰出，此是真龙骨；前途节节出儿孙，文武脉中分；直见大溪方住手，诸山皆不走；个个回头向穴前，城郭要周完；水口乱石堆水中，此地出豪雄。若得远来龙脱劫，发福无休歇；穴见陽神三摺朝，此地出官僚；不问三男并五子，富贵房房起。津湖溪涧同此看，衣禄荣华断。大水大河齐到处，千里来龙住；水口罗星锁住门，似大将屯军；落头定有一星形，非火士即金。正脉落平三五里，见水方能止．二水相交不用砂，只要石如麻；更看磷石高山锁，密密来包里；此是军州大地形，细说与君听。】
</p><p>
蒋注：此一节，专言大干传变，行龙尽结之穴，谓之脱劫龙，又名出洋龙。虽云城郭要周完，总之城郭都在龙身上见，不必于穴上见。盖龙到脱劫出洋，虽众山拥卫而行；前节，群支翼张，羽仪簇簇；至于几经脱卸之后，近身数节，将结穴时，龙之踪迹愈变，而龙之机势愈疾，此非左右二砂所能几及，往往龙只单行，譬之大将，匹马单刀．所向无言，一时偏裨小校，都追从不及，所以有不用砂之说也。高山不甚重水，独此等龙穴以水为证者，何与？山刚水柔，水随山之行以为行，山不随水之止以为止，而云直见大溪方住者，非谓山脉遇水而止也；正因山脉行时，水不得不与之俱行，则山脉息时，水不得不与之俱息。故干龙大尽之地，自然两水交环，有似乎千里来龙，遇水而止也。既云不用砂，而又云密密包里者，何也？夫结穴之处，虽不取必于两砂齐抱，要之真龙憩息之际，定不孤行，外缠夹辅，隐隐相从；水口星辰，有时出现，大为硖石．小为罗星，近在数里，远之二三十里，皆不可拘。前所谓砂，指本身龙虎而言，后所谓锁，指外护扞门而言也。只要石如麻，则不止谓水口而已，正言本身结穴之地。盖干龙剥换数十节，其渡水崩洪，穿田过峡，不止一处，若非石骨龙行，何以见真笼结体，今人见平地塾阜，误认来龙，指为大地，正坐此弊也。凡去山数里，即有高阜，或由人工，或出天造，既无真脉相连，又不见石骨棱起，总不谓之龙穴；所以落平之龙，重起星辰，必要石如麻也。有石脉乃为真龙，有石穴乃为真穴。山龙五星皆结穴。其云落头一星，独取火土金者，大约近祖支龙，蜿蜓而下，都结水木，出洋干结，踊跃而起，都作火土金，虽不可尽拘，而大体有如是者。前章一葬便兴，父发子荣，是言山中支结，龙樨而局窄，往往易发。此章言发福无休歇，五子房房起，是言出洋大尽，龙老而局宽，往往迟发而久长，意在言表也。姜氏日，前章言山谷初落之穴，此一言出洋尽结之穴。山龙之法，虽不尽于此，而大略已备于此矣。
</p><p>
【天下军州总住空，何曾撑着后头龙，祗向水神朝处取，莫说后无主，立穴动静中间求，须看龙到头。】
</p><p>
蒋注：此节以下，皆发明平洋龙格．与山龙无涉矣。杨公唐未人，唐之言军州，犹今之言郡县也。盖以军州为证，见城邑乡村，人家墓宅，凡落平洋，并不论后龙来脉，但取水神朝绕，便为真龙憩息之乡。夫地静物也，水动物也；水之所止，即是地脉所钟，一动一静之间，陰陽交媾，雌雄牝牡，化育万物之源。所谓玄窍相通，即丹家玄关一窍也．此便是龙之到头，非舍陰陽交会之所，而别寻龙之到头也，识得此窍，则知平洋真龙诀法，而杨公宝照之秘旨尽矣，看龙到头有口诀。
</p><p>
【杨公妙诀无多说，因见黄公心性拙，全凭掌上起星辰，类聚装成为妙诀。大山唤作破军星，五星所聚脉难分，但看出身一路脉，到头要分水士金；又从分水脉脊处，便把罗经照出路，节节同行过峡真，前去必定有好处。子字出脉子字寻，莫教差错丑与壬，若是陽差与陰错，劝君不必费心寻。】
</p><p>
蒋注：自此章以下，皆杨公平洋秘诀，字字血脉，而又字字隐谜，非真得口口相传，天机钤诀者，未许执语言文字，方寸罗经，而妄谈二十四山八卦九星之理也。苟得口传心授，则虽愚夫樨子，可悟杨公心诀，不得口传心授，纵智过千夫，读破万卷，何能道只字耶。此书乃杨公当日装成掌诀，传与黄居士妙应者。大山唤作破军星，言水法涣散迷茫之处，五星混杂，出脉未见分明，概名之日破军，而不入龙格；只取龙神一路出身之脉，其脉又分水土金三星，合贪巨武为吉，余星皆所不取，此三星者，乃形局之星，非卦爻方位之贪巨武也，学者切莫误认。自分水脉脊以下，乃属方位理气矣；故云便把罗经照出路也。盖看得水神龙脉，既合三吉星格，其地可以取裁，乃将指南辨其方位，以定卦之合不合也；合卦则用之，不合卦仍未可用也。节节同行，卦无偏杂，乃许其为过峡脉真，而知言去定有好穴，不然，则行龙先见驳杂，到头何处剪裁。子字以下，乃直指看龙诀法，而举坎卦一卦为例，若出脉是子字，须行龙只在于字一官之内，乃为卦气清纯；如偏于左，而癸与丑杂，是子癸一卦，而丑字又犯一卦也；如偏于右，而壬与亥杂；是壬子一卦，而亥字又犯一卦也；此为卦中之陽差陰错，非全美之龙，故云不必费心寻也。
</p><p>
【子癸午丁天元宫，卯乙西辛一路同，若有山水一同到，半穴乾坤艮巽宫，取得辅星成五吉，山中有此是真龙。】
</p><p>
蒋注：此承上节罗经照过峡，详言方位理气，即天王玄空大卦之作用也。其法分子午卯西为天元宫，寅申巳亥为人元宫，辰戌丑未为地元宫，隐然天元之妙理，引而不发，欲使学者得诀方悟，其敢妄泄天秘，犯造物之忌哉。此取四仲之支为天元宫者，非此四支皆属天元，乃谓此四支之中有天元龙者存也。而其本文又不正言子午卯酉乙辛丁癸，必错举子癸午丁卯乙酉辛者，此其立言之法，已备出脉审峡定卦分星之密旨，观一路同三字，同中微异，须知剖别．已在言外。下文乃全露其机云；八宫同到，半穴乾坤艮巽宫矣。一同到，非谓此八官一同到也，亦非谓八宫之山与八官之水一同到也；谓此四支中任举一支，与此四干中一干比肩同到，即杂乾坤艮巽之气矣。盖子午卯酉，本是四正之龙，而与八干同到，即有一半四隅之龙，不可不辨，辨之不清，则欲取天元，而非纯乎天元矣。末二句；辅星五吉，指天元官最清者言。盖天元龙虽包诸，而九星止有三吉，恐日久发泄太尽，末祚衰微，故须兼收辅弼官龙神，合气入穴，以成五吉，然后一元而兼两元，龙力悠远不替矣；故目之曰真龙，极其赞美之辞也。此节言山者，皆指水；盖平洋以水为山，水中即有山矣。辅星即是九星中左辅右弼；盖有二例，一、则九宫卦例，以一白配贪狼，二黑配巨门，三碧配禄存，四绿配文曲，五黄配廉贞，六白配武曲，七赤配破军，八白配左辅．九紫配右弼，此天玉经玄空大卦之定理也。一、则八宫卦例，将辅弼二星并一官，分配八卦，制为掌诀，二十四山系于纳甲之下，互起贪狼，为立向消水之用，陽宅天医福德，亦同此诀，窃以之彰往察来，皆无明验；盖即天玉所辨二十四山起八宫，唐一行所造，后人指为灭蛮经者也。二说真伪判然，不可以误认。五吉，即三吉；盖形局九星，以水土金三星，为贪巨武三吉，而辅弼为入穴收气之用；方位九星，亦有三吉，虽以贪狼统龙．而每宫自有三吉，不专取巨武。此节天元宫兼辅为五吉，中有隐语，非笔墨所敢尽，既云五吉，则分辅弼作两星以配九官，其非八宫之诀明矣。若在人地两元，别有兼法，见诸下文。此节以下所举干支卦位，俱带隐谜，若从实推详，不啻说梦，非杨公言外之真旨矣。
</p><p>
【辰戊丑未地元龙，乾坤艮巽夫妇宗，甲庚壬丙为正向，脉取贪狼护正龙。】
</p><p>
蒋注，此取四季之支为地元龙者，亦谓此四支中有地元龙者存也；此四支原在乾坤艮巽卦内，故曰夫妇宗。此元气局逼隘，不能兼他元为五吉，止取贪狼一星，真脉入穴，护卫正龙根本。则卦气未值，其根不摇，卦气已过，源远流长，斯为作家妙用。贪狼即在甲庚壬丙之中，故但于此取正向乘正脉，与天人两元广收五吉者有殊，不言辅星，辅弼已在其中故也。杨公着书，泛论错举之中，其金针玉线，一丝不漏，盖如此。
</p><p>
【寅申巳亥人元来，乙辛丁癸水来催，更取贪狼成五吉，寅坤申艮御门开，巳丙宜向天门上，亥壬向得巽风吹。】
</p><p>
蒋注：此四季之支，亦属四隅卦，此四支中有人元龙者存也。天元之后，即应接人元，杨公因三才三正之序，颠倒错列，亦隐秘其天机，使人不易测识耳。此元龙格亦必兼贪狼，而后先荣后凋，若不兼贪狼，虑其发迟而骤歇矣。用乙辛丁癸水来催者；谓此四水中有贪狼也。此宫广大兼容，故旁及坤艮，亦所不碍，故日御门开。若是已丙壬亥相兼，则犯陰陽差错之龙矣；法宜去丙就已，去壬就亥，以清乾巽之气。此则专为人元办卦而言，处处欲要归一路；盖一路者，当时直达之机，兼取者，先时补救之道，不直达，则取胜无选锋，不补救，则善后无良策，二者不可偏废也。总观三节文义，子午卯西，配乙辛丁癸，辰戌丑未，配乾坤艮巽，为夫妇同宗；而寅申已亥，独不配甲庚壬丙为夫妇；则其本意，不以甲庚壬丙属宾中已亥可知矣。此正合天玉大五行作用，而非十二支配十二干为一路之俗说也。故不曰寅申坤艮，而曰寅坤申艮，非以寅为坤、以申为艮也，已属巽而反日天门，亥属乾而反曰巽风，颠倒装成，其托意微，而且幻类如此。至其立言本旨，不过隐然说出陰陽交互之象，然篇中皆错举名目，不肯分明，至后节主客东西，方露出端倪，而终不顾言。蒋之秘慎如此，使我有浪泄天机之惧矣。
</p><p>
【贪狼原是发来迟，坐向穴中人未知，立宅安坟过两纪，方生贵子好男儿。】
</p><p>
蒋注：贪狼，诸卦之统领，得气先而施力远，何云发迟；此言人地两元兼收之脉，不当正卦！旁他涵蓄，故力不专，是以迟也。两纪约略之辞，生贵子，正见诞育英才，以昌世业，隐含悠久之义，非若他官一卦乘时．催官暂发之比。若夫应之迟速，是不一端，乌可执此为典要也。
</p><p>
【立宅安坟要合龙，不须拟对好奇峰，主人有礼客尊重，客在西兮主在东。】
</p><p>
蒋注：山龙真结，必对尊星．而后出脉，或回龙顾祖，或枝干相朝，先有主峰，乃始结穴，故必以朝山为重。非重朝山，正重本身出脉真伪也。平洋既无来落，但以水城论结穴，水自水，山自山，虽有奇峰，并非一家骨肉，向之无益，故只从立穴处消详堂局，收五吉之气，谓之合龙；而不以朝山为正案也。末二句乃一篇之大旨，精微玄妙之谈。所谓主客，又不止于论向，而指龙为主人，向为宾客也。主客犹云夫妇，实指陰陽之对待，山水之交媾，一刚一柔，一牝一牡，玄窍相通，皆在于此。言有此主，即有此客，有此客便有此主，主客虽云二物，实一气连贯，如影随形。如谷答响，交结根源，一息不离，非谓既有此主，乃更求贤宾以对之也。东西盖举一方而言，亦可云主在西兮客在东．亦可云主在北兮客在南，主在南兮客在北，八卦四隅，无不皆然；所谓陰陽颠倒颠也。自天下军州至此，统论平洋龙法，其中卦位干支秘诀，总不出此二语，故于结尾发之，以包举通篇之义，学者所当潜思而体曲之。姜氏曰，一自宝照发明平洋龙格，开章直喝天下军州总住空，何须撑着后头龙，大声疾呼，朗吟高唱，此为杨公撰着，此书通篇眼目，振纲挈领之处，不可泛泛读过，盖平洋龙格，学世所以茫然者，只因俗师聋瞽，将山龙混入，无从剖辨，触处成迷也。平洋之作法既迷；并山龙之真格亦谬，失其一并害其二矣。杨公苦心喝此二语，醒人千古大梦，使知平洋二宅，不论坐后来脉，凡坐空之处，反有真龙，坐实之处；反无真龙，与山龙之胎息孕育，截然相反，欲学者从此一关打得透彻，更不将剥换过峡高低起伏，马迹蛛丝，草蛇灰线等字缠扰胸中；只在陰陽大交会处，悟出真机，而后八卦九星，干支方位，以次而陈，丝丝入扣，平龙消息，始无挂漏之虞。平龙既无挂漏，而山龙亦更无挂漏矣。倘不明此义，只将后龙来脉，胶葛纠缠，则造化真精，何从窥见，虽授之以八卦九星之奥，亦无所施也。穷年皓首，空自芒芒，高山平洋，总归魔境，我于是益叹杨公度人心切也。后篇所以复举二语，重言以申明之，意深切矣。此篇前十二句为一章，言深山支龙之穴；中三十四句为一章，言干龙脱杀出洋之穴，此二章皆属山龙。后四十六句，分七节为一章，言平洋水龙之穴。
</p>
<div class='item'><p>中篇</p></p>
<p>
【天下宫州总住空，何须撑着后来龙，时人不识玄机诀，只道后头少撑龙，大凡军州住空龙，便与平洋墓宅同，州县人家住空龙，千军万马悉能容，分明见者犹疑虑，龙不空时非活龙，教君看取州县场，尽是空龙摆拨踪，莫嫌远来无后龙，龙若空时气不空，两水界龙连生窟，穴得水兮何畏风，但看古来卿相地，平洋一穴胜千峰。】
</p><p>
蒋注：天下军州二语，言篇已经唤醒。杨公之意，犹恐后人见不真，信不笃，故反覆咏叹，层层洗发，穷追到底，罄其所以然之故。又恐概说军州大势，尚疑人家墓宅，或有不然，故指实而言，军州如是，墓宅亦无不如是；只劝世人拣择空龙，切勿取实龙作撑也。所以然者何也。山龙只论脉来，平洋只论气结，空则水活而气来融结，实则障蔽而生气阻塞；肉眼但见漭漭平田，毫无遮掩，疑为坐下风吹气散之地，不知水神界抱，陽气冲和；平洋之穴无水则四面皆风，有水则八风顿息，所谓气乘风则散，界水则止，古人之言，正为平洋而发也。
</p><p>
【子午卯酉四山龙，坐对乾坤艮巽宫，莫依八卦陰陽取，陰陽差错败无穷，百二十家渺无诀，此诀玄机大祖宗，来龙须要望龙穴，后若空时必有功，帝座帝车并帝位，帝宫帝殿后当空，万代王侯皆禁断，予今隐出在江东，陰陽若能得遇此，蚯蚓逢之便化龙。】
</p><p>
蒋注：此明八卦之理，即前子午卯酉、属坎离震兑四卦，乾坤艮巽，又四卦之义也．所谓坐对，非指山向，盖四正卦与四隅卦，两两相对，故云然也。八卦陰陽者，指八卦五行，以乾卦领震坎艮三男而属陽，坤卦领巽离兑三女而属陰，此先天之体，非后天之用，以之论陰陽，则差错而败不胜言矣。谈陰陽者，百二十家，皆此是彼非，渺无真诀，惟有玄空大卦，乃陰陽五行大祖宗，圣圣相传，非人匆示也。识得此诀，虽帝王大地，了若指掌，特禁秘而不敢言耳，杨公自言既得至道，不敢炫耀于世，故披褐相怀玉，抱道无言。然天宝虽秘惜，而救世之心，未尝少懈，曾于天王经江东一卦诸篇，隐出其旨，世之好陰陽者．有缘会遇，信而行之，顷刻有鱼龙变化之徵也。或云杨公得道之后，韬光晦迹，背其乡井；隐于江东，俟者。
</p><p>
【子午卯酉四山龙，支兼干出最豪雄，乙辛丁癸单行脉，半吉之时又半凶，坐向乾坤艮巽位，兼辅而成五吉龙。】
</p><p>
蒋注：此皆杨公隐谜，学四正为例，若行龙在子午卯西四支；长流不杂，虽兼带干位，总不出本卦之内，其脉清纯，故云最豪雄也。若乙辛丁癸，虽属单行，未免少偏，即犯他卦．所以吉凶参半也。言子午卯酉而乾坤艮巽不外是矣；言乙辛丁癸，而甲庚壬丙不外是矣。辨龙既清，乃于诸卦位中，随便立向，则又以方圆为规矩，而未尝执一者也。
</p><p>
【辰戌丑末四山坡，甲庚壬丙葬坟多，若依此理无差谬，清贵声名天下无；为官自有起身路，儿孙白屋出登科。八卦不是真妙诀，时师休把口中歌，败绝只因用卦安，何见依卦出高官。陰山陽水皆真吉，下后儿孙祸百端。水若朝来须得水，莫贪远秀好峰峦；审宠若依图诀葬，官职荣华立可观。】
</p><p>
蒋注：此指四隅龙脉而言，而举辰戌丑未为隐谜也。谓此等行龙，而取甲庚壬丙向者甚众，必须龙法纯全，向法合吉，毫无差谬，而后清贵之名，卓于天下也。起身路正指来龙之路。八卦本是真诀，而误用则祸福颠倒，故云非妙诀。后章八卦只有一卦通，乃始微露消息矣。收水之法，向云陽用陰朝，陰用陽应，乃卦理至当不易之言，而竟有陰山陽水．陽山陰水；反见灾祸者．则辨之不真，陽非陽而陰非陰也。得水二字，世人开口混说．然非果识天机秘旨，收入玄窍之中，虽三陽六建，齐会明堂，虎抱龙回；涓滴不漏，总未可谓之得；若知得水真诀，即陰陽八卦之理，示诸斯乎。莫贪远秀好峰，即上篇已发之义，致其叮咛之意云尔。
</p><p>
【玄机妙诀有因由，向指山峰细细求，起造安坟依此诀，能令发福出公侯，真向支山寻祖脉，干神下穴永无忧，寅申巳亥骑龙走，乙辛丁癸水交流，若有此山并此水，白屋科名发不休，昔日孙钟扦此穴，从此声名表万秋。】
</p><p>
蒋注：通篇皆言平洋，此章乃插入山峰者何也？盖八卦九星，乃陰陽之大总持．故凡有山之水，可以不论山，而有水之山，不能不论水，若遇山水相兼之地．未可但从山龙而论，还须细细寻求，亦必合此玄空大卦之诀，而后墓宅产公侯也。祖脉必要支山，盖从四正而论．下穴立向，则不拘干支矣。此祖脉乃元空之祖脉．非山龙之来脉也；读者切勿错认。寅中已亥，乙辛丁癸，俱属易犯差错之龙，故曰骑龙走，水交流．文有殊，义无别。此山此水．而科名不歇者，不犯差错故也。孙钟墓；在富陽天子冈．木山龙，而收富春江长流之水，故引为证。
</p><p>
【来龙须看坐正穴，后若空时必有功，州县官衙为格局，必然清显立威雄，范蠡箫何韩信祖，乙辛丁癸足财丰，亥壬丰隆兴祖格，己丙旺相一般同，寅申巴亥等五吉，乙辛丁癸四位通“紫耕昼锦何荣显，三牲五鼎受王封，龙回朝祖元字水，科名榜眼及神童。后空已见前篇诀，穴要窝钳脉到官，试看州衙及台阁，那个靠着后来龙，砂捐水朝为上格，罗城拥卫穴居中，依图取向无差误，不是王侯即相公。】
</p><p>
蒋注：后空之旨，屡见篇中，而此章又反覆不已者，盖后空不但无来脉而已，并重坐下有水，乃谓之活龙摆拨，而成真空有气也。故首句云坐正穴，实指穴后有水取为正坐也。古贤旧迹，往往如此；遍地钳，所谓杜甫卢同李白祖，此又引范蠡萧何韩信，总合此格。下列诸干支，言不论是何卦位，只要合得五吉收归坐后，发福如许尔。故下文即接回龙朝祖元字水，分明指出言朝曲水，抱向穴后，乃回龙顾祖之格也。神童黄甲，必可券矣。篇中又自言后空之诀，已见言篇，然恐人误认，只取坐后无来脉，便云有气，不知穴后必须水抱成窝钳之形，而后谓之到宫，若但云空耳，非坐水之空，空何贵焉。砂揖水朝，罗城拥卫，皆就水神而论；穴正居中，指坐穴也。此节直说出王侯将相大地局法，非泛论也。
</p><p>
【天机妙诀本不同，八卦只有一卦通，乾坤艮巽躔何位，乙辛丁癸落何宫，甲庚壬丙来何地，星辰流转要相逢，莫把天罡称妙诀，错将八卦作先宗。乾坤艮巽出官贵，乙辛丁癸田庄位，甲庚壬丙最为荣，下后儿孙出神童，未审何山消此水，合得天心造化工。】
</p><p>
蒋注：一部宝照经，不下数千言，皆半含半吐，至此忽然漏泄。盖陰陽大卦，不过八卦之理，而篇中乃云八卦不是真妙诀者，正为不得真传，不明用卦之法故也；而其所以不明用卦之法者，皆因泛言八卦，而不知八卦之中，止有一卦可用故也。大五行秘诀，不过能用此一卦，即从此一卦流转九星，便知乾坤艮巽诸卦落在何宫，二十四山干支落在何官，而或吉或凶，指掌了然矣。俗师不得此诀，妄立五行，有从四墓上起天罡，以为放水出煞之用，如何合得八卦之理。夫收得山来，乃出得煞去，不知一卦作用，山既无从收，一卦不收，诸卦干支又何从流转九星，求纯弃驳，而消水出煞乎，今日但知二十四山，处处可出官贵，处处可旺田庄，处处可出神童，而不知二十四位水路交驰，果下何卦、收何山，乃消得此水，出得煞去。夫既不能收山出煞，则其谈八卦，论干支，皆胡言妄说而已，何以契合天心，而造化在手也。天心即天运，非善人合天之家，不能遇也。大五行所谓一卦，即指天心正运之一卦也。篇中露此二字，其间玄妙，难以名言。杨公虽指出天心一卦之端，而其下卦起星之诀，究竟未尝显言，则天机秘密，须待口传，不敢笔之于书也。
</p><p>
【五星一诀非真术，城门一诀最为良，识得五星城门诀，立宅安坟定吉昌，堪笑庸愚多慕此，妄将卦例定陰陽，不向龙身观出脉，又从砂水断灾祥，筠松宝照真秘诀，父子虽亲不肯说，若人得遇是前缘，天下横行陆地仙。】
</p><p>
蒋注：言章既言一卦下穴收山出煞之义，此章又直指城门一诀，杨公此论，真可谓披肝露胆矣。此盖五星之用，其要诀俱在城门，识得城门，而后五星有用，于此作二宅，无不兴隆者矣。城门一诀，与龙身出脉，正是一家骨肉，精神贯通，能识城门，乃能观出脉，能观出脉，便能识城门。故笑世人不识此秘，而妄谈卦例，从砂水上乱说灾祥也。此以下，皆杨公镂精抉髓之言，得此便是陆地神仙，父子不传，夫亦师传之禁戒如是，岂敢违哉。
</p><p>
【世人只爱周回好，不知水乱山颠倒，时师但知讲八卦，却把陰陽分两下，陰山只用陽水朝，陰水只用陽山照，俗夫不识天机妙，自把山能错颠倒，胡行乱作害世人，福未到时祸先到。】
</p><p>
蒋注：道德不云乎，常无欲以观其妙，常有欲以观其窍，此正丹家所谓玄关一窍，大道无多，只争那些子，故曰不离这个，人身有此一窍，地理家须要识陰陽之窍，今人只爱周回好，而不知那些子，些子合得天机，周回不好亦好，些子不合天机，周回虽好皆无用矣；陰山陽山，陰水陽水，皆现成名色，处处是死的，惟有那些子是活的，些子一变，陰不是陰，陽不是陽，陰可作陽，陽可作陰，故曰识得五行颠倒颠，便是大罗仙，世人不谙天机，误将山龙来脉，牵合平洋理气，执定板格，陰陽反成差错，乃真颠倒也。本欲造福，反以贾祸，杨公所为侧然于中，而有是书也。
</p><p>
【陽若无陰定不成，陰若无陽定不生，陽水陰山相配合，儿孙天府早登名。】
</p><p>
蒋注：此节并下节，尤为全经倾囊倒个之言，而泛泛读过，则不觉其妙，盖学平洋龙法穴法，收山出煞八卦干支之理，一以贯之矣。孤陽不生，独陰不育，此虽通论；而大五行秘诀，只此便了。学者须在山水配合上着眼；所谓配合，自然配合；非寻一个陽以配陰，寻一个陰以配陽也。水即是陽，山节是陰，陰即是山，陽却是水；故只云陽水陰山，而不更言陰水陽山；知此可读宝照经矣，知此者，亦不必更观宝照经矣。章氏直解：陰陽，即来者为陽，往者为陰之陰陽也。陰山陽水者，当用将来之气，挨入水中，已往之气，装在山上，即为陽水陰山，此陰陽是气运消长之陰陽，非干支卦爻之陰陽；又非左到右到之陰陽；又非上元必须离水，下元必须坎水之陰陽；又非以来水为陽，去水为陰之陰陽也。参透此关，方知生成配合之妙理矣。水里排龙，水里得陽，山上得陰；山上排龙，山上得陽，水里得陰；此谓之陽水陰山，陰水陽山也。上文所谓陽山陽水者此也；所谓山与水相对者此也，所谓江南江北主客东西亦即此也。孤陽不生，独陰不长，此天地生成至当不易之理也。配合，即陽水陰山，陰山陽水，交互相生，来往皆春，此真配合也，苟能如此，自有天府登名之应。
</p><p>
【都天大卦总陰陽，玩水观山有主张，能知山情与水意，配合方可论陰陽。】
</p><p>
蒋注：急接上文，都天大卦岂有他哉，总不过陰陽而已，真陰真陽，只在山水上看，而玩水观山，须胸中别自有主张，此主张非泛泛主张，乃乾坤真消息，所谓天心是也。山情水意四字，全经之窍妙，今人孰不曰山水有情意，而不知世人所谓情意，非真情意也，识此情意，则是陰陽便成配合；青囊万卷，尽在个中，呜呼至矣。
</p><p>
【都天宝照无人得，逢山踏路寻龙脉，上刖头走到五里山，遇着宾主相交接，欲求富贵顷时来，记取筠松真妙诀。】
</p><p>
蒋注：上文说到山情水意，都天大卦之理尽矣；此节又赞叹而言。此都天宝照，不轻传世，若有人能得，以此观山玩水，一到山情水意，宾主相交之处，用杨公诀法扦之，顷刻之间，造化在手。盖一片热肠，深望人之信从而发此叹也。
</p><p>
【天有三奇地六仪，天有九星地九宫，十二地支天干十，干属陽兮支属陰，时师专论这般诀，误尽阎浮世上人。陰陽动静如明得，配合生生妙处寻。】
</p><p>
蒋注：言篇赞叹已足，此又引奇门以比论者，盖奇门主地；从洛书来，与地理大卦，同出一原，而时师用错，所以不验，惟有大五行，是奇门真诀，欲知此诀，只在陰陽一动一静之间，求其配合生生之妙，则在在有一陰陽，非干是陽，支是陰，如此板格而已。盖动静，即是山情水意，即是城门一诀，即是收山出煞，用一卦法，所谓龙到头者此也，所谓龙身出脉者此也，所谓龙空气不空者此也；是名真宾主，是名真夫妇，是名真雌雄。此篇又提出此二字，与上篇第三章动静中间求一语，首尾相应，杨公之旨，抑亦微之显矣夫。姜氏日，中篇一十三节，共一百四十六句，皆申明上篇第三章以下未尽之义，以终平洋龙穴之变。
</p>
<div class='item'><p>下篇</p></p>
<p>
蒋注：上下二篇，历叙山龙平洋龙正变之旨，自始至终，有木有末，文虽断续，而义则相蒙。下篇所言，不过前篇余义，而错杂言之，无有条贯，每章各论一事，文无承接，义无照应，浅者极浅，深者极深，学者分别观之可也。
</p><p>
【寻得真龙龙虎飞，水城屈曲抱身归，言朝旗鼓马相应，下后离乡着紫衣。】
</p><p>
蒋注：此节专指山龙而言。真龙之穴，龙虎分飞，非其病也，真龙行急，龙虎之相随亦急，急则两砂之末，乘势逆回，有似分飞，昔人指为曜气，正真龙灵气发露之象也。然情既向外，则人事亦应之，主子孙他方发达，谓之离乡砂也。
</p><p>
【乙字水缠在穴前，下砂收锁穴天然，当中九曲来朝穴，悠扬瀦蓄斗量钱，两畔朝归穴后歇，定然龙在水中蟠，若有声为数钱水，催官上马御阶言。】
</p><p>
蒋注：自此以下八节，皆平洋水局形体吉凶之辨。此节言曲水缠身之格，欧在穴后，正前篇所谓后龙空坐正穴也。数钱水，假借为义，俗而巧。
</p><p>
【安坟最要看中陽，宽抱明堂水聚囊，出夹结成玄字样，朝来鸾凤舞呈祥，外陽起眼人皆见，乙字弯身玉带长，更有内陽坐穴法，神机出处觅神方。】
</p><p>
蒋注：此言堂气形局之美。至于内陽坐穴法，正前为所谓来龙正坐，及城门一卦之诀也，非神机仙术，乌足以语此。
</p><p>
【水直朝来最不祥，一条直是一条槍，两条名为插胁水，三条云是三刑伤，四水射来为四杀，八水名为八杀殃。直来反去拖刀杀，徒流客死少年亡，时师只说下砂逆，祸来极速怎堪当。塍圳街路如此样？亟宜迁改免灾殃。】
</p><p>
蒋注：此节极言直来凶格。盖水神最忌木火，以其有杀气、无元气也；纵属来朝，亦有损无益，况诸路交驰，漏风冲泄乎？旺元犹可，衰运无唯类矣。
</p><p>
【前水来朝又摆头，婬邪凶恶不知羞。乾流自是名绳索，自缢因公败可忧。】
</p><p>
蒋注：此曲水凶格，水神虽以曲为吉，然曲处须节节整齐，乃合星格，若摆头斜去，及如绳索样，或大或小，或疏或密，或正或款，皆是吉而凶，纵然发福，必有破败。
</p><p>
【左边水射长男死，右边水射少男亡。水直若然当面射，中男离乡死道旁。东西南北水射腰，房房横死绝根苗，贪婬男女风声恶，曲背驼腰家寂寥。左边水反长男绝，离乡忤逆皆因此，右边水反少男伤，风吹妇女随人走，当面水反中切当，断定中男有损伤，左右中反房房绝，切忌坟茔遭此劫。】
</p><p>
蒋注：以上数节，虽义浅而辞鄙，然其应甚速，以其切于用也，故存之。惟公位之分，不可尽拘耳。
</p><p>
【一水裹头名断城，下之虽发未为荣，儿孙久后房房绝，水到砂收反主兴。】
</p><p>
蒋注：平洋穴取近水，三方皆可逼窄，惟穴前明堂，须宽容不迫，展舒穴气：若一水裹头，穴无余气，虽环抱亦不发，若面前另有一枝水到，则又以接水呈秀，其逼窄之气，有所发泄，反不为凶尔。
</p><p>
【茶槽之水实堪忧，莫作荫龙一例求，穴前太逼割唇脚，不见荣兮反见愁。】
</p><p>
蒋注：穴前池塘，水聚天心，名荫龙水，本为吉局，若硬直深坑，形似茶槽，既非佳格，或明堂宽旷，犹未见凶；更加急葬，穴气大逼，则有凶无吉矣。同一穴前池水，形局软硬，立穴缓急，其应不同，不可不深辨也。
</p><p>
【玄武摆头有多般，未可悭然执一端，或斜或侧或正出，须凭直节对堂安。摆头直出是分龙，须审何家龙脉踪，大山出脉分三诀，未许专将一路穷。】
</p><p>
蒋注：玄武水来，本合后空活龙之格，宜为正坐之穴矣。然亦须详其来法，以辨纯杂，定吉凶，未可执一也。盖水有偏出正出不同，惟直节对堂安，乃是真玄武水，若摆头曲来，而又直出言去，一曲一直之间，龙脉不一，是谓分龙，不必分两道而后谓之分龙也。须察其曲来是何脉，直去是何脉，细细推详，而后可定其何家踪迹？以便下卦。若是水大，则不止一宫之气，正坐是一脉，偏左又是一脉，偏右又是一脉，故云分三诀也。论坐后之脉，精详曲当，搜剔无遗，乃至于此，可谓明察秋毫者耶。
</p><p>
【家家坟宅后高悬，太陽不照太陽偏，必主其冢多寂寞，男孤女寡实堪怜。】
</p><p>
蒋注：此节后空之义，因世人都喜后高，故复叮咛如此。人但知后高为有坐托，不知其掩蔽陽光，而偏照陰气，生机斩绝，人口伶仃，故有孤寡之应也，可不戒与。予观人家穴后，有挑筑两三重照山，以补后托，未有不大损人丁，甚至败绝无后者；利害攸关，特为指出。此节单言平洋格法；若是山龙之穴，则又以后高为太陽正照而吉，后空为太陽失陷而凶。读者莫错误会也。
</p><p>
【贪武辅弼巨门龙，方可登山细认踪，水去山朝皆有地，不离五吉在其中。】
</p><p>
蒋注：此节及下文九星，皆指形局而言。盖见其星体合吉，方登山而定其方位，若形局方位皆吉，即水去亦吉。今人动云？第一莫下去水地，谬矣。
</p><p>
【破禄廉文凶恶龙，世人坟宅莫相逢，若然误作陰陽宅，纵有奇峰到底凶。】
</p><p>
蒋注：此二节，专言平洋九星水法。
</p><p>
【本山来龙立本向，返吟伏吟祸难当，自缢离乡蛇虎害，作贼充军上法扬，明得三星五吉向，转祸为祥大吉昌。】
</p><p>
蒋注：本山本向，非子龙子向，丑龙丑向，倒骑龙之谓也。盖指八卦纳甲而言；山龙有纳甲本卦向法，皆净陰净陽；其在平洋向法，反不拘净陰净陽，而以本卦纳甲干支，位位作返吟伏吟，凶不可当。三星与五吉不同，三星言龙体，五吉言卦气，消详龙体于卦气之中，自有天然向法，可不犯本官，而灾变为祥矣。
</p><p>
【龙真穴正误立向，陰陽差错悔吝生，几为奔走赴朝廷，才到朝廷帝怒形，缘师不晓龙何向，坟头下了剥官星。】
</p><p>
蒋注：此言龙穴虽真，而误立本官之向，陰陽不和，至于剥官也。盖地理虽以龙穴为重，发与不发，专由龙穴而立向坐宫。又穴中迎神引气之主宰，此处不清洁，如玉之瑕，不成美器矣。致广大而尽精微，又何可不详审也耶。此所谓向，非以山向五行起长生为消纳也；亦非小元空生出克出生入克入之说；学者慎之。姜氏日：以上四节，皆言平洋理气之用。
</p><p>
【寻龙过气寻三节，父母宗校要分别，孟山须要孟山连，仲山须要仲山接，干奇支耦细推详，节节照定何脉良，若是陽差与陰错，纵吉星辰发不长，一节吉龙一代发，如逢杂乱便参商。】
</p><p>
蒋注：此等卦理，中上二篇，论之已详，反覆叮咛，致其深切之意；又指明发福世
</p><p>
代久暂之应，全在龙脉节数长短，故父母宗校要分别也。
</p><p>
【先识龙脉认祖宗，蜂腰鹤膝是真踪，要知吉地行笼止，两水相交夹一龙，夫妇同行脉路明，须认刘郎别处寻。平洋大水收小水，不用砂关发福久，水口石似人物形，定出擎天调鼎臣。】
</p><p>
蒋注：此节兼论山龙平洋。言山龙真脉，则取蜂腰鹤膝为过峡；而平洋则不然，只取两水相交，为来龙行脉，不在过峡上看脉也。但须脉上推求，识干支纯杂，夫妇配合之理；如此官不合，又当别求他宫，不可牵强误下，故云刘郎别处寻。且山龙取砂为关；而平洋不用砂关，只要大水龙行收入小水结穴，有此小水，引动龙神，千流万脉，其精液皆注归于小水，以荫穴气。此平洋下穴秘旨，一语道破，混沌之窍凿矣。观此则知所谓两水相交；非谓左右两水会穴前，而龙从中出、谓之行龙也；正谓大水与小水相交之处，乃真龙之行，真穴之止也。既有此小水，收尽源头，又何虑砂水之为我用与否？岂砂之拦阻能强之者耶；人且不可强，而况于水。若水口扞门，此山笼大地雄峙一方之势。盖将山比拟，杨公秘慎之旨，互文隐意，虽若并陈，大旨偏重平洋，而以山龙相映发，以辨其不同途尔。贵学者言外会心；若不知剖析，而视为一合之说，将杂乱而无绪矣。
</p><p>
【龙若直来不带关，支兼干出是福山，立得吉向无差误，催禄催官指日间。】
</p><p>
蒋注，此亦上下二篇所已详。盖以四正为例，而其余自在言外，非位位取地支也。
</p><p>
【乾坤艮巽脉过凹，节节同行不混淆，向对甲庚壬丙水，儿孙列士更分茅。仲山过脉不带关，三节山水同到前，断定三代出官贵，古人准验无虚言。】
</p><p>
蒋注：此则单指四隅龙格，反取干神，并不言及辰戌丑未，则其非专重地支可知矣。脉是内气，而向对之水是外气，两不相妨也。杨公辨龙审卦之妙，口口说重地支，而本旨实非重地支，世人被他瞒过多矣，岂知一只眼逗漏于此节，学者其毋忽哉。
</p><p>
【发龙多向支神取，若是干神又不同；支若载干为夫妇，干苦带支是鬼龙；子癸为吉壬子凶，三字真假在其中。乾坤艮巽天然穴，水来当面是真龙；要识真龙结真穴，只在龙脉两三节，三节不乱是真龙，有穴定然奇妙绝。千金难买此玄文，福缘遇者毋轻泄，依图立向不差分，荣华富贵无休歇；时师不明勉强扦，虽发不久即败绝。】
</p><p>
蒋注：发龙多取支神，此乃用支之卦也。干神不曰无取，而乃曰若是干神又不同，明明有用干之时，而特与用支者不同尔。干带支为鬼龙，只就子癸壬子一宫为例，其真其价，三字之中，迥然差别。何以乾坤艮巽，独名天然穴；盖直以乾坤艮巽为龙，不更转寻名相，故曰天然；若他笼则干支卦位，非一名矣。水来当面是真笼，此语石破天惊，鬼当夜哭，盖乾坤艮巽之穴，又与取支恶干者不同；观此则宝照之诀，实非单重支神，洞然明白矣。至于格龙之法，止要两三节不差错，则卦气已全，不必更求于四五节之外，恐人拘泥太过，遇着好龙，当面错过，所以发此，非杨公迁就之说也。但此两三节，定要清纯，若到头节数，略有勉强，不能无误，又戒作者须其难其慎也。
</p><p>
【一个星辰一节龙，龙来长短定枯荣，孟仲季山无杂乱，数产人龙上九重，节数多时富贵久，一代风光一节龙。】
</p><p>
蒋注：此亦论平洋龙神节数，以定世代近远之应，总在行度之纯杂上断也。
</p></p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123223.html' class='pagedaohang'>【上一篇】<i>:平砂玉尺辨伪</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123221.html' class='pagedaohang'>【下一篇】<i>：天玉经注解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>