<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_天玉经注解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">天玉经注解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123224.html' class='pagedaohang'>【上一篇】<i>:宝照经注解</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123222.html' class='pagedaohang'>【下一篇】<i>：青囊奥语注解</i></a></span>
</ul>
<div class="articleContent" id="articleContent"> <p><div class='item'><p>内传上 </p></p>
<p>
【江东一卦从来吉，八神四个一，江西一卦排龙位，八神四个二，南北八神共一卦，端的应无差。】
</p><p>
蒋注：天玉内传，即青囊奥语，挨星五行，玄空大卦之理。杨公妙用，止有一法，更无二门，此乃反覆其词，以授曾安公者也。江南江北江东江西，曾序已先下注脚矣。但南北东西，应有四卦；而此云三卦者，缘玄空五行，八卦排来，止有三卦故也。江东一卦者，卦起于西，所谓江西龙去望江东，故日江东也。八神，即八卦之中，经四位而起父母，故曰八神。四个，言八神之中历四位也。一者，此一卦只管一卦之事，不能兼通他卦也。江西一卦者，卦起于东，反而言之，即谓江东龙去望江西亦可，故日江西也。亦于八卦之中，经四位而起父母，则亦曰八神，四个二者，此一卦兼管二卦之事，而不能全收三卦也。比如坎至巽，乃第四位，巽至兑，亦第四位；八卦之中各经四卦，故日八神四个也。南北八神考，乃江北一卦，所谓江南龙来江北望也。不云四个者，此卦突然自起，不经位数，与东西两卦不同也。八神共一卦者，此卦包含三卦，总该八神，又非八神四个二之比也。夫此东西南北三卦，有一卦止得一卦之用者，有一卦兼得二卦之用者，有一卦尽得三卦之用者，此谓玄空大卦秘密宝藏，非真传正授，断不能洞悉其妙旨也。俗注：寅至丙为东卦，申至壬为西卦，午至坤为南卦，子至艮为北卦非。
</p><p>
【二十四龙管三卦，莫与时师话，忽然知得便通仙，代代鼓骈阗。】
</p><p>
蒋注：二十四龙本是八卦，而八卦又分三卦，此玄空之秘，必须口传，若俗注：丙本南离，而反属东卦，壬本北坎，而反属西卦，牵强支离，悖理之极。且云四个一者，寅辰丙乙四个，在一龙；四个二者，申戌壬辛四个，在二龙，又属无谓。
</p><p>
【天卦江东掌上寻，知了值千金；地画八卦谁能会，山与水相对。】
</p><p>
蒋注：天地东西南北，皆对待之名，所谓陰陽交媾，玄空大卦之妙用也。此节方将山与水相对一言，略指一班，泄漏春光矣；非分天卦于江东，分山水相对于地卦也，若以辞害志，分别支离，即同痴人说梦矣。俗注：天卦地支从天干，以向论水神旺墓，地卦天干从地支，以龙论山水生死者，非。
</p><p>
【父母陰陽仔细寻上刖后相兼定上刖后相兼两路看，分定两边安。】
</p><p>
蒋注：卦有卦之父母，爻有爻之父母，皆陰陽交媾之妙理。此节一刖后，指卦爻而言；一卦之中为父母，卦前卦后，偏旁两路，即为子息、，若不仔细审察，恐于父母之胎元不真，而陰陽有差错矣。俗注：以一刖兼后为一大卦，属向首；后兼一刖为地卦，属龙家，为两边者，非。
</p><p>
【卦内八卦不出位，代代人尊贵；向水流归一路行，到处有声名：龙行出卦无官贵，不用劳心力；只把天医福德装，末解见荣光。】
</p><p>
蒋注：八卦之内有三卦，在三卦之内，则为不出卦而吉，三卦之外，即为出卦而凶；向须卦内之向，水须卦内之水上者皆归本卦，则全美矣。天医即巨门上福德即武曲，此乃一行所造小游年卦例，以溷挨星之真者也。盖谓世人误认卦例为九星五行，必不能获福也．
</p><p>
【倒排父母荫龙位，山向同流水，十二陰陽一路排，总是卦中来。】
</p><p>
蒋注：倒排父母，即颠颠倒之义，陰陽交媾，皆倒排之法；山向与水神，必倒排以定陰陽。十二陰陽，即备二十四山之理，言虽有二十四位陰陽，总不脱八卦为父母也。
</p><p>
【关天关地定雌雄，富贵此中逢；翻天倒地对不同，秘密在玄空。】
</p><p>
蒋注：雌雄交媾之所，乃天地之关窍，知其关窍，而后交媾可定也。江南龙来江北望，江西龙去望江东，此为翻天倒地，已详奥语注中。俗注：以辰戌丑未，为辟天关地，非。
</p><p>
【三陽水向尽源流，富贵永无休；三陽六秀二神当上见入朝堂。】
</p><p>
蒋注：三陽者，丙午了也。天王青囊，既重挨星生旺矣，而此节提出主陽，别有深意，非笔舌所能道。六秀者，本卦之二爻，故日二神。天王以卦之父母为三吉，以卦之子息为六秀。俗注：艮丙巽辛兑丁为一八秀，非。
</p><p>
【水到玉街官便至，神童状元出，印缓若然居水口，玉街近台辅，冬冬鼓角随流水，艳艳红旆贵。】
</p><p>
蒋注：鼓角红施，皆以形象言。俗注：乾坤艮巽为玉街，长生前一位为鼓角，后二位为红旆，非。
</p><p>
【上按三才并六建，排定陰陽算；下按玉辇扞门流，龙去要回头。】
</p><p>
蒋注：三才即三吉，六建即六秀，此节上二句论方位，故须排定陰陽。下二句论形势；玉辇扞门，皆指去水，须缠身兜抱，故谓之日回头也．俗注：以长生诸位为六建，及王辇扞门，俱就方位言者，非。
</p><p>
【六建分明号六龙，名姓达天聪；正山正向流支上，寡夭遭刑杖。】
</p><p>
蒋注：下二句，紧接上二句而言；水之取六建是矣。然卦之山向，在四隅卦中，则用本卦支神之六建；在四正卦中，又当用本卦于神之六建。若卦取正山正向，而水又流他卦之交上，是陰差陽错，而必有寡夭刑杖之忧矣。学四正卦，而四隅卦不辨自明矣。此节以下，专办干支零正陰陽纯杂，毫厘千里之微也。
</p><p>
【共路两神为夫妇，认取真神路，仙人秘密定陰陽，便是正龙冈。】
</p><p>
蒋注：共路两神，即一干一支也。一干一支︵皆可为夫妇，然有真夫妇、有假夫妇，真夫妇为正龙，假夫妇即非正龙矣。如巽已为真夫妇，丙午亦真夫妇，若已丙则不得为真夫妇矣。其他做此。
</p><p>
【陰陽二字看零正，坐向须知病，若遇正神正位装，发水入零堂，零堂正向须知好，认取来山脑，水上排龙点位装，积粟万余仓。】
</p><p>
蒋注：青囊天玉，盖以卦内生旺之位为正神，以出卦衰败之位为零神；故陰陽交媾，全在零正二字，零正不明，生旺必有病矣。若知其故，而以正神装在向上为生入，而以零神装在水上为克入，则零堂正向，岂不兼收其妙乎。向水既妙，而来山之脑，未必与坐向相合，又当认取果来之山，又与坐向同在卦内，则来脉又合；非但一向之旺气而已，惟水亦然。盖山有来山之脑，而水亦有来水之源，水龙即是山龙，亦须节节排去，点位装成，果能步步零神，则水之来脉，与水之入口同一气；山之坐向，与山之来脉同一气。斯零正二途，别无闲杂，而为大地无疑矣。
</p><p>
【正神百步始成龙，水短便遭凶，零神不问长和短，吉凶不同断。】
</p><p>
蒋注：此承上文而言，正神正位装，向固吉矣；然其向中来气，须深远悠长，而后成龙，若然短浅，则气不聚，难以致福。至于水则不然，一遇正神，虽一节二节，其煞立应矣，其零神之长短，又与正神有异，使零神而在水，虽短亦吉，若零神而在向，虽短亦凶；是零神之吉凶，在水向之分，而不系乎长短也。
</p><p>
【父母排来到子息，须去认生克，水上排龙点位分，兄弟更子孙。】
</p><p>
蒋注：亦承上文排龙而言，卦之中气为父母，卦之二爻为子息，而本宫他卦之父母为兄弟。上二句言山上排龙，下二句一 水上排龙。山上排龙，从父母排到子息，总是一卦，则卦气纯矣；然须认其卦之生克，若得卦之生气，则纯乎吉，若得卦之克气，则纯乎凶矣，岂可以其卦之纯一，而遂谓吉哉。山上排龙来脉一路，大都只在一卦之内，至于水上排龙则不然，水有一路来者，亦有两三路来者，故须照位分开，而不能拘一卦之父母，只要旁来之水，亦在父母一气之卦，谓之兄弟。兄弟卦内又有子孙，虽非一父母，而总是一家骨肉，来路虽多，不害其为吉也。凶者反是．
</p><p>
【二十四山分两路，认取五行主，龙中交战水中装，便是正龙伤，前面若无凶交破，莫断为凶祸，凶星看在何公位，仔细认踪由。】
</p><p>
蒋注。此一节，专指卦之差错者而言。两路者，陰陽生死也；二十四山，每山皆有两路，非分开二十四山归两路也。两路之中，须认取五行之所主，五行所主，贵在清纯。若龙中所受之气，既不清纯，而吉凶交战矣，倘能以水之清纯者救之，庶龙气遇水之制伏，而交战之凶威可杀；奈何又将龙中交战之卦，装入水中，则生气之杂出者，不能为福，而死气之杂出者，适足为祸，正龙有不受其伤者乎。然水之差错，其力足以相胜，吉多者吉胜凶，凶多者凶胜吉。入口虽然交战，而来水源头，若无凶星变破，则气犹两平，虽不致福，亦未可据断为凶祸。且凶星之应，亦有公位之分，吉凶双到之局，只看某房受着，便于此房断其有祸，不受奢者亦不应也。非如纯凶不杂之水，房房受其殃祸之比，故其踪又当仔细认云。
</p><p>
【先定来山后定向，联珠不相妨，须知细觅五行踪，富贵结金龙。】
</p><p>
蒋注：此节单指山上龙神而言。青囊天玉，原以来山所受之气，与向上所受之气，分为两局；然两局又非截然两路，故云联珠不相妨。此不可约略求之者也，须当细觅踪迹；若是富贵悠久之地，必然来山是此卦，而向首亦是此卦，一气清纯，方得谓之全龙耳。
</p><p>
【五行若然翻值向，百年子孙旺，陰陽配合亦同论，富贵此中寻。】
</p><p>
蒋注：此节上二句言山上龙神，下二句言水里龙神。五行翻值向者，五行之旺气值向也；翻即翻天倒地之翻，言生旺气翻从向上生入也。山管人丁，故云百年子孙旺，而富贵亦在其中矣。陰陽配合，水来配合也，亦与向上之气同论，但用法有殊耳。水管财禄，故云富贵此中寻，而子孙亦在其中矣。
</p><p>
【东西父母三般卦，算值千金价，二十四路出高官，绯紫入长安，父母不是未为好，无官只富豪。】
</p><p>
蒋注：此节发明用卦之理，重卦体而轻爻，重父母而轻子息；盖同一生旺，而力量悬殊也。言东西，而南北在其中矣。青囊天玉之秘，只有三般卦诀，若二十四路不出三般卦之内，则贵显何疑，然卦内又当问其是父母之卦否，高官绯紫，必是父母之气，源大流长，所以贵耳。若非父母，而但乘爻神子息之旺，则得气浅薄，仅可豪富而已。
</p><p>
【父母排来看左右，向首分休咎，双山双向水零神，富贵永无贫，若遇正神须败绝，五行当分别，隔向一神仲子当，千万细推详。】
</p><p>
蒋注：此亦承上文，用卦须父母而言，父母排来，要排来山之龙脉也；来山屈曲，必不能尽属父母，兼看左右两爻子息若何？若于息纯清不杂，又须向首所受之气，逢生旺则休，逢衰败则咎。若双山双向卦气错杂，须得水之外气，悉属零神克入相助，刚双山双向，为水神所制伏，而富贵可期矣。万一水路又属正神，则生出克出，两路皆空，而败绝不能免矣。公位之说，乃因洛书八卦震兑坎离，而定盃仲季三子之位，隔向一神，犹在离卦之内，故日仲子。天玉略露一班，以为分房取验之矩矱；言仲而孟季可类推矣。
</p><p>
【若行公位看顺逆，接得方奇特；宫位若来见逆龙，男女失其踪。】
</p><p>
蒋注：承上文仲子一神，而概言公位之说。顺则生旺，逆则死绝。然不云生死，而曰顺逆者，若论山上龙神，则以生气为顺，死气为逆，若论水里龙神，则又以死气为顺，生气为逆故也。
</p><p>
【更看父母下三吉，三般卦第一。】
</p><p>
蒋注：通篇皆明父母三般卦理，反覆详尽矣，终篇复申言之，若曰千言万语，只有此一事而已，无复他说也，盖致其叮咛反覆之意云。
</p>
<div class='item'><p>内传中</p></p>
<p>
【二十四山起八宫，贪巨武辅雄，四边尽是逃亡穴，下后令人绝。】
</p><p>
蒋注：此节反言以见旨，兴起下文之意，言一行所作小游年卦例，以二十四山起八官，而取贪巨武辅为四吉，若其说果是，则宜乎随手下穴，皆吉地矣，何以四边尽是逃亡穴，下后反令人败绝哉；则知卦例不足信，而别有真机，如下文所云也。
</p><p>
【惟有挨星为最贵，泄漏天机秘、天机若然安在内，家活当富贵，天机若然安在外，家活渐退败。五行配出九星名，天下任横行。】
</p><p>
蒋注：紧接上文。卦例既不可用，惟有挨星玄空大五行，乃为陰陽之最贵者，天机秘密，不可流传于世，但可偶一泄漏而已。安在内，不出三般卦之内也，安在外，出三般卦之外，出卦不出卦，福祸迥分，安得不贵耶。夫挨星五行，非如游年卦例，但取四吉而已。盖八卦五行，配出九星，上应斗杓，知九星之作用，便可横行于天下，无不响应矣，卦例云乎哉。
</p><p>
【干维乾艮巽坤壬，陽顺星辰轮，支神坎离震兑癸，陰卦逆行取。分定陰陽归两路，顺逆推排去；知生知死亦知贫，留取教儿孙。】
</p><p>
蒋注：此节分出玄空大卦干支定位，以足前篇父母子息之义。四维之卦，以天干为主者也，干维曰陽；四正之卦，以地支为主者也，地支曰陰，此陰陽非交媾之陰陽也。知卦之所主，则父母子息，不问而自明矣。其陰陽两路，每一卦中，皆有陰陽两路可分，非将八卦分为两路，何者属陰，何者属陽也。其顺逆推排，即陰陽两路分定之法，非乾艮巽坤为陽顺。坎震离兑为陰逆，若如此分轮；则皆顺也，何云逆乎。至于四卦之未，各缀一字，曰壬曰癸，此又挨星秘中之秘，可以心传，而不可以显言也。
</p><p>
【天地父母三般卦，时师末曾话，玄空大卦神仙说，本是此经诀，不识宗枝但乱传，开口莫胡言，若还不信此经文，但覆古人坟。】
</p><p>
蒋注：曰天地，曰东西，曰父母，曰玄空，曰挨星，名异而实同，若于字义屑屑分疏，则支离矣。此节盖恐学者得传之后，以为太易而轻忽之，故极言赞美，以郑重其辞，非别有他义也。说到覆古人坟，是徵信实着，予得传以来，洞彻玄空之理，今效注此经文，驳一刖人之谬，直捷了当，略无畏缩，皆取信于覆古人坟，盖验之已往，券之将来，深信其一毫之无误，自许心契古人，而可以告无罪于万世也。
</p><p>
【分却东西两个卦，会者传天下，学取仙人经二，切莫乱谈空，五行山下问来由，入首便知踪。】
</p><p>
蒋注：此亦叮咛告戒之语，而归重于入首，盖入首一节，初年立应，尤不可不慎也。
</p><p>
【分定子孙十二位，灾祸相连值，千灾万祸少人知，克者论宗枝。】
</p><p>
蒋注：此节，直纠时师误认子孙之害；盖子孙自卦中分出，位位不同；岂如俗师干从支，支从干，二十四路，止作十二位论；若如此论法，必致葬者灾祸相连值矣。既遭灾祸，而俗师终不知所以灾祸之故，胡猜乱拟，或云下凶，或云支凶，总非真消息也。夫灾祸之发，乃龙气受克所致，而龙气之受克，实不在干支，盖有为干支之宗者焉，所谓父母是也。知其宗之受克，则知干支亦随之而受克，所以不免灾祸矣。此深言十二位分子孙之说，其谬如此。
</p><p>
【五行位中出一位，仔细秘中记，假若来龙骨不真，从此误千人。】
</p><p>
蒋注：此节又详言出卦不出卦之密旨。盖同一出位，而有卦内卦外之不同，若在卦内时，则似出而非出，若在卦外，则真出矣。此中有秘，当密记之，在卦内，则龙骨真；在卦外，则龙骨不真矣。
</p><p>
【一个排来千百个，莫把星辰错，龙要合向向合水，水合三吉位，合禄合马合官星，本卦生旺寻，合凶合吉合祥瑞，何法能超避，但看太岁是何神，立地见分明，成败断定何公位，三合年中是。】
</p><p>
蒋注：一个排来，变化不一，故有千百个也。龙向水相合，前篇已尽，禄马官星，在本卦生旺则应，不然则不应；此见生旺为重，而禄马官星，在所轻矣。
</p><p>
【排星仔细看五行，看自何卦生，来山八卦不知踪，八卦九星空，顺逆排来各不同，天卦在其中。】
</p><p>
蒋注：五行总在何卦中生，不在干支中定，所谓父母子息也。不知八卦踪迹，何从而来；则九星无处排矣；盖星卦之顺逆，各有不同，即此一卦入用，或当顺推，或当逆推，有一定之气，而无一定之用，所谓天下诸书对不同也。要而言之，则玄空二字之义尽矣。
</p><p>
【甲庚丙壬俱属陽，顺排五行详；乙辛丁癸俱属陰，逆推论五行。陰陽顺逆不同途，须向此中求；九星双起雌雄异，玄关真妙处。】
</p><p>
蒋注：此略举干神卦气之例。陽四干，则顺推入卦；陰四干，则逆推入卦；一顺一逆，虽不同途，而此中有一定之卦气，可深求而得者。至其每卦之中，皆有一雌一雄，双双起之法；乃陰陽交媾，玄关妙处也；又不止一卦有一卦之用而已。举八干，而支神之法，亦在其中矣。
</p><p>
【东西二卦真奇异，须知本向水，本向本水四神奇，代代着绯衣。】
</p><p>
蒋注：此节又重言向水，各一卦气兼收生旺之妙，向上有两神，水上有两神，故曰四神。
</p><p>
【水流出卦有何全，一代作官员，一折一代为官禄，二折二代福，三折父母共长流，马上锦衣游，马上堑头水出卦，一代为官罢，直山直水去无翻，场务小官班。】
</p><p>
蒋注：水不出卦，须折折在父母本宫，若折出本官，虽折而后代不发矣。马上堑头，即一折父母，便流出卦，如堑头而去也。本卦水，又以曲折为贵，乃许世代高官，若止直流，虽然本卦，而官职卑矣。
</p>
<div class='item'><p>内传下</p></p>
<p>
【乾山乾向水朝乾，乾峰出状元；卯山卯向卯源水，骤富石崇比；午山午向午来堂，大将值边疆；坤山坤向坤水流，富贵永无休。】
</p><p>
蒋注：此明玄空大卦，向水兼收之法；举四山以例其余，皆卦内之纯清者也。乾宫卦内之山，作乾官卦内之向，而收乾官卦内之水，则龙向水三者，俱归生旺矣；非回龙顾祖之说也。或云状元，或云大将，或云骤富者，亦举错以见意，不可拘执。
</p><p>
【辨得陰陽两路行，五行要分明，泥鳅浪里跳龙门，渤海便翻身。】
</p><p>
蒋注：陰陽两路，上文屡见，此重言以申明之耳。下二句，言变化之易。
</p><p>
【依得四神为第一，官职无休息。穴上八卦要知情，穴内卦装清。】
</p><p>
蒋注：前篇本向本水四神奇，是姑置来龙；而但重向水。此节穴上八卦要知倩．又从穴上逆推到来龙，以补四神之不及。穴上是龙，穴内即向也。
</p><p>
【要求富贵三般卦，出卦家贫乏。寅申已亥水长流，五行向中藏。辰戌丑未叩金龙，动得永不穷。若还借库富后贫，自库乐长春。】
</p><p>
蒋注：前篇甲庚壬丙一节，是四正之卦，此节又补四隅之卦，观此，则支水去来凶之言，当活看，不可死看矣。辰戌丑末，虽俗云四库，其实玄空不重墓库之说，借库出卦也，自库不出卦也；是重在出卦不出卦，不重墓库也。
</p><p>
【大都星起何方是，五行长生旺。大旆相对起高岗，职位在学堂，扞门官国华表起，山水亦同例，水秀峰奇出大官，四位一般看。】
</p><p>
蒋注：此节言水上星辰，即山上星辰，只要得生旺之气，在山在水，一同论也。
</p><p>
【坎离水火中天过，龙墀移帝座；宝盖凤阁四维朝，宝殿登龙楼；罡劫吊煞休犯着，四墓多消铄；金技玉叶四孟装，金箱玉印藏。】
</p><p>
蒋注：坎离水火一句，乃一章之所重，其余星宿，总是得生旺，则加之美名；逢死绝，则称为恶曜，名非有定，星随气变者也。
</p><p>
【帝释一神定县府，紫微同八武。倒排父母养龙神，富贵万年春。】
</p><p>
蒋注：帝释丙也，八武壬也，紫微亥也。帝释神之最尊，故以县府名之；其实陰陽二宅得此，贵之极矣。然其妙用在乎倒排，非正用也。
</p><p>
【识得父母三般卦，便是真神路，北斗七星去打劫，离宫要相合。】
</p><p>
蒋注：上二句，引起下文之义，言识得三卦父母，已是真神路矣，犹须晓得北斗七星打劫之法，则三般卦之精髓方得，而最上一乘之作用也。北斗云何？知离宫之相合，即知北斗之义矣。
</p><p>
【子午卯酉四龙冈，作祖人财旺；水长百里佐君王，水短便遭伤。】
</p><p>
蒋注：取子午卯酉，以其父母气旺也，言四正，则四维可以例推矣；水短遭伤，以其出卦之故。
</p><p>
【识得陰陽两路行，富贵达京城，不识陰陽两路行，万丈火坑深。】
</p><p>
蒋注：此即颠颠倒之意，皆上文所已言，而咏叹之。
</p><p>
【前兼龙神前兼向，联珠莫相放，后兼龙神后兼向，排定陰陽算。明得零神与正神，指日入青云，不识零神与正神，代代绝除根。】
</p><p>
蒋注：龙神向首，皆有兼前兼后之法，兼者，父母兼子息，子息兼父母，此即正神零神之义。
</p><p>
【倒排父母是真龙，子息达天聪；顺排父母到子息，代代人财退。】
</p><p>
蒋注：父母子息，皆须倒排，而不用顺排；如旺气在坎癸，倒排则不用坎癸，而得真旺气，顺排则真用坎癸，而反得杀气矣。似是而非，毫厘千里，玄空大卦千言万语，惟在于此。
</p><p>
【一龙宫中水便行，子息受艰辛；四三二一龙逆去，四子均荣贵；龙行位远主离乡，四位发经商。】
</p><p>
蒋注：此节又申言本卦水，须折折相顾，若一折之后，便出本卦，虽然得发，必受艰辛矣，必三四节逆去，皆在本卦，乃诸子齐发也。位远，即出卦，一出卦，即主离乡；若出卦之后，又归还本卦，反主为商，得财而归，其应验之不爽如此。
</p><p>
【时师不识挨星学，只作天心摸，东边财谷引归西，北到南方推。老龙终日卧山中，何尝不易逢，只是自家眼不的，乱把山冈觅。】
</p><p>
蒋注：东边财谷二句乃托喻，即江南龙来江北望之意，玄空妙诀也。叹息世人不得真传，胡行乱走，旨哉言乎。
</p><p>
【世人不知天机秘，泄破有何益，汝今传得地中仙，玄空妙难言，翻天倒地更玄玄，大卦不易传，更有收山出杀诀，亦兼为汝说，相逢大地能几人，个个是知心，若还求地不种德，隐口深藏舌。】
</p><p>
蒋注：篇终述叙传授之意，深戒曾公安之善宝之也。结语归重于种德，今之得传者，不慎择人，轻泄浪示，恐虽得吉地，不能实受其福矣；而泄天宝者，重违先师之戒，其不干造物之怒，而自取祸咎者，几希矣。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123224.html' class='pagedaohang'>【上一篇】<i>:宝照经注解</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123222.html' class='pagedaohang'>【下一篇】<i>：青囊奥语注解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>