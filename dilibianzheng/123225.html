<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_青囊序注解</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">青囊序注解</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123226.html' class='pagedaohang'>【上一篇】<i>:青囊奥语注解</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123224.html' class='pagedaohang'>【下一篇】<i>：青囊经注解</i></a></span>
</ul>
<div class="articleContent" id="articleContent"> <p>
【杨公养老看雌雄，天下诸书对不同．】 
</p><p>
蒋注：雌雄者，陰陽之别名，乃不云陰陽，而言雌雄者，言陰陽，则陰自为陰，陽自为陽，疑乎对待之物，互显其情者也，故善言陰陽者，必言雌雄，观雌则不必更观其雄，而知必有雄以应之，观雄则不必更观其雌，而知必有雌以配之，天地两雌雄也，山川雌雄中之显象者也，地有至陰之气，以招摄天之陽精，天之陽气，日下交乎地，而无形可见，止见其草木百谷，替荣秋落，蛟龙虫豸，升腾蛰藏而已，故圣人制婚姻，男先乎女，亦以陰之所在，陽必求之，山河大地，其可见之形怕陰也，实有不可见之陽以应之，所雌雄者也，故地理家不曰地脉，而曰龙神，言变化无常，不可以迹求者也，青囊经所谓陽以相陰，陰以含陽者，此雌雄也，所谓陽本陰，陰育陽者，此雌雄也，所谓陰用陽朝，陽用陰应者，此雌雄也，所谓资陽以昌，用陰以成者，此雌雄也，杨公得青囊之秘，洞彻陰陽之理，晚年其术益精，以此济世，即以此养生，然其中秘密，惟有看雌雄之一法，此外别无他法，夫地理之书，汗牛充栋，独此一法，不肯笔之于书，先贤口口相传，间世一出，盖自管郭以来，古今知者能有几人，既非聪明智巧所能推测，又岂宏览博物所得与闻，会者一言立晓，不知者累牍难明，若欲向书卷中求之，更河汉矣，故曰，天下诸书对不同也，曾公安亲受杨公之秘，故其所言深切着明如此，彼公安者，岂欺我哉．
</p><p>
【先看金龙动不动，次察血脉认来龙．】
</p><p>
蒋注：此以下乃言看雌雄之法，金龙者，气之无形者也，龙本非金，而云金龙者，是乃乾陽金气之所生，故曰金龙，动则属陽，静则属陰，气以动为生，以静为死，生者可用，死者不可用，其动大者，则大用之，其动小者，则小用之，此以龙之形象言也，形象既得，斯可辨其方位矣，血脉即金龙之血脉，非龙而实龙之所自来，所谓雌雄者也，观血脉之所自来，即知龙之所自来矣，察其血脉之来自何方也，知血脉之来自何方，即可认龙之来自何方矣，此杨公看雌雄之秘诀，非世人倒杖步量之死格局也，俗注辰戌丑未四金，恶煞为金龙者非．
</p><p>
【龙分两片陰陽取，水对三叉细认踪．】
</p><p>
蒋注：两片，即雌雄，陰在此则陽必在彼，两路相交也，三叉，即后城门界水合处，必有三叉，细认踪，即察血脉以认来龙也，知三叉之在何方，则知来龙之属何脉矣，俗注：以两片为左旋右旋，以三叉为生旺墓，非．
</p><p>
【江南龙来江北望，江西龙去望江东．】
</p><p>
蒋注：此所谓两片也，金龙本在江南，而所望之气脉，反在江北，金龙本在江西，而所望之气脉，反在江东，盖以有形之陰质，求无形之陽气也，杨公看雌雄之法，皆从空处为真龙，故立其名曰大玄空，虽云两片，实一片也，俗注：江南午丁未坤为一卦，江北子癸丑艮为一卦，共一父母，江西申庚酉辛戌乾亥壬为一卦，江东寅甲卯乙辰巽已丙为一卦，共一父母，两卦之中，互相立向者，非．
</p><p>
【是以圣人卜河洛，瀍涧二水交华嵩，相其陰陽观流泉，卜世卜年宅都宫．】
</p><p>
蒋注：此即周公下洛之事，以证地理之道，惟在察血脉认来龙也，圣人作都，不言华嵩之脉络，而言瀍涧之相交，则知所认之来龙，之以瀍涧也，又引刘公迁幽，相陰陽，观流泉，以合观之，见圣人作法，千古一揆也．
</p><p>
【晋世景纯传此术，演经立意出玄空，朱雀发原生旺气，一一讲说开愚蒙．】
</p><p>
蒋注：推原元空大卦，不始于杨公，盖郭景纯先得青囊之秘，演而立之，直追周公制作之精意也，乃其义不过欲朱雀发源得生旺之气耳，来源既得生旺，即是来龙生旺，而诸福坐致矣，来源若非生旺，则来龙亦非生旺，而祸不旋踵矣，景纯当日以此开喻愚蒙，其如愚蒙之领会者少也，俗说：龙取生旺之气于穴中，水取生旺之气于穴前，又指气之生旺为长生帝旺墓库，合三叉者，非．
</p><p>
【一生二兮二生三，三生万物是玄关，山管山兮水管水，此是陰陽不待言．】
</p><p>
蒋注：陰陽之妙用始于一，有一爻，即有三爻，有一卦即有三卦，故曰一生二，二生三，此乃天地之玄关，万物生生之槖龠也，又恐人误认山水为一，而不知辨别，故言山之玄关自管山，而水之玄关自管水，不相混杂，盖山有山之陰陽，而水有水之陰陽也，通乎此义，则世之言龙穴砂水者，真未梦见矣，俗注：生旺墓三合为玄关者，非．
</p><p>
【识得陰陽玄妙理，知其衰旺生与死，不问坐山与来水，但逢死气皆无取．】
</p><p>
蒋注：此节畅言地理之要，只在衰旺生死之辨也，衰旺有运，生死乘时，陰陽玄妙之理，在乎知时而已，坐山有坐山之气运，来水有来水之气运，所谓山管山水管水也，二者皆须趋生而避死，从旺而去衰，然欲识得此理，非真知河洛之秘者，不能，岂俗师所传龙上五行收山，向上五行收水，顺道长生之说，所能按图而索骥者乎．
</p><p>
【先天罗经十二支，后天再用干与维，八干四维辅支位，子母公孙同此推．】
</p><p>
蒋注：罗经二十四路已成之迹，人人所知，何须特举，此节非言罗经制造之法，盖将罗经直指雌雄交媾之玄关，以明衰旺生死之作用尔，十二支乃周天列宿之十二次舍，故曰先天，地道法天，虽有十二宫，而位分八卦，每卦三爻，则十二宫不足以尽地之数，故十干取戊己归中，以为皇极，而分布八干为四正之辅佐，然犹未足卦爻之数，遂以四隅四卦补成三八，于是卦为之母，而二十四路为之子焉，卦为之公，而二十四路为之孙焉，识得子母公孙，则雌雄之交媾在此，金龙之血脉在此，龙神之衰旺生死亦尽乎此矣，俗注：子寅辰乾丙乙一龙为公，什申戌坤辛壬二龙为母，卯巳丑艮庚丁三龙为子，酉亥未巽癸甲四龙为孙，非．
</p><p>
【二十四山分顺逆，共成四十有八局，五行即在此中分，祖宗却从陰陽出，陽从左边团团转，陰从右路转相通，有人识得陰陽者，何愁大地不相逢．】
</p><p>
蒋注：此一节申言上文未尽之旨，子母公孙，如何取用，盖二十四山，止应二十四局，而一山之局，又有顺逆不同，如有顺子一局，即有逆子一局，一山两局，岂非四十八局乎，此局得何五行，则龙神得何五行，五行不在此中分乎，然五行之根源宗祖，非取有形可见，有迹可寻之二十四山分五行，乃从玄空大卦雌雄交媾之真陰真陽分五行也，论至此，玄空立卦之义，几乎尽矣，而又恐人不知陰陽为何物，又重言以申明之，曰：如陽从左边团团转，则必陰从右路转相通，言有陰即有陽，有陽即有陰，所谓陰陽相见，雌雄交媾，玄空大卦之秘旨也，言左右，则上下四旁皆如是矣，此即上文龙分两片，江南龙来江北望之意，而反覆言之者也，无奈世人止从形迹上着眼，不能领会玄空大卦之妙，故又发叹曰：有人识得此理者，乃识真陰陽真五行，真血脉，真神龙，随所指点，皆天机之妙，何愁大地不相逢乎？若不识此，虽大地当前，目迷五色，未有能得其真者也，俗注：陽龙左行为顺，陰龙右行为逆，陽亥龙左行为甲木，陰亥龙右行为乙木之类，非．
</p><p>
【陽山陽向水流陽，执定此说甚荒唐，陰山陰向水流陰，笑杀拘疑都一般．若能勘破固中理，妙用本来同一体，陰陽相见两为难，一山一水何足言．】
</p><p>
蒋注：又言所谓识得陰陽者，乃玄空大卦真陰真陽，而非世之所谓净陰净陽也，若据净陰净陽之说，则陽山必须陽向，而水流陽，陰山必须陰向，而水流陰，时师拘拘于此，而不知其实无益也，真陰真陽，自有个中之妙，世人不得真传，无从勘破耳，若有明师指点，一言之下，立时勘破，则知不但净陰净陽不可分，所谓真陰真陽者，虽有陰陽之名，而止是一物，又何从分，既知陰陽为一物，则随手拈来，无非妙用，山与水为一体，陰与陽为一体，二十四山卦气相通者，皆为一体矣，夫净陰净陽者，一山只论一山之陰陽，一水只论一水之陰陽，故拘执有形，不能触类旁通耳，玄空大卦，一山不论一山之陰陽，而论与此山相见之陰陽，一水不论一水之陰陽，而论与此水相见之陰陽，所以为难知难能，而入于微妙之域，此岂净陰净陽之说，拘有形者，所可同日而语哉．
</p><p>
【二十四山双双起，少有时师通此义，五行分布二十四，时师此诀何曾记．】
</p><p>
蒋注：即上文二十四山分顺逆之义，而重言以叹美之，此双只起者，一顺一逆，一山两用，故曰双双起也，五行分布者，二十四山，各自为五行，不相假借也，虽如此云，而其中实有奥义，惟得秘诀者，乃能通之，时师但从书卷中搜索，必不得之数也，于此可见二十四山成格有定，执指南者，人人能言之，而微妙之机，不可测识矣，俗注：乾亥为一，甲卯为一，丁未为一之类，释双双起者，非．
</p><p>
【山上龙神不下水，水里龙神不上山，用此量山与步水，百里江山一响间．】
</p><p>
蒋注：此即上文山管山水管水之义，而重言以叹美之，且又以世人之论龙神，但以山之脉络可寻者为龙神，即其所用水法，亦以山龙之法，不求乎水以资其用耳，不知山与水，乃各自有龙神也，特为指出，以正告天下后世焉，山上龙神，以山为龙者也，专以山之陰陽五行推顺逆生死，而水非所论，刚柔异质，燥湿殊性，分路扬镳，不相假也，即有山龙而兼得水龙之气者，亦山自为山，水自为水，非可以山之陰陽五行混入乎水之陰陽五行也，山则量山，以辨山之纯杂长短，水则步水，以辨水之纯杂长短，得此山水分用之法，百里江山，一览在目，此青囊之秘诀，亦青囊之捷诀也，呜呼！此言自曾公安剖露以来，于今几何年矣，而世无一人知者，哀哉，俗注：论山用双山五行，从地卦查来龙入首，论水用三合五行，从天卦查水神去来者，非．
</p><p>
【更有净陰净陽法，前后八尺不宜杂，斜正受来陰陽取，气乘生旺方无煞．来山起顶须要知，三节四节不须拘，只要龙神得生旺，陰陽却与穴中殊．】
</p><p>
蒋注：此净陰净陽，非陽龙陽向水流陽之净陰净陽也，盖龙脉只从一卦来，则谓之净，若杂他卦，即谓之不净，而辨净与不净，尤在贴身一节，或从前来，或从后至，须极清纯，不得混杂，八尺言其最近也，言此尤为扼要，所谓血脉也，一节以后，则少宽矣，此节须纯乎龙运生旺之气，若一杂他气，即是煞气，吉中有凶矣，来水如此，来山亦然，须审其起顶出脉结穴，一二节之近，要得龙神生旺之气，盖龙顶上聚，受气广博，能操祸福之柄，即或直来侧受之穴，结穴之处，与来脉不同，而小不胜大，可无虞也，此以知山上龙神，水里龙神，皆以来脉求生旺，而尤重在到头一节，学者不可不慎也，俗注：以左转右转顺逆为陰陽者，非．
</p><p>
【天上星辰似织罗，水交三八要相过，水发城门须要会，劫如湖里雁交鹅．】
</p><p>
蒋注：此以天象之经纬，喻水法之交会也，列宿分布周天，而无七政以交错其中，则乾道不成，而四时失纪矣；干水流行地中，而无支流以界割其际，则地气不收，而立穴无据矣，故二十四山之水，其间必有交道相过，然后血脉真而金龙动，大干小枝，两水相会，合成三叉而出，所谓城门者是也，湖里雁交鹅，言一水从左来，一水从右来，两水相遇，如鹅雁之一往一来也，此详言水龙审脉之法，而立穴之妙，在其中矣．
</p><p>
【富贵贫贱在水神，水是山家血脉精，山静水动昼夜定，水主财禄山人丁；乾坤艮巽号御街，四大神尊在内排，生克须凭五行布，要识天机玄妙处；乾坤艮巽水长流，吉神先入家豪富．】
</p><p>
蒋注：乾坤艮巽，各有衰旺生死，非可概用，须用五行辨其生克，生即生旺，克即衰死，生为吉神，死为凶神，要在玄空大卦，故云天机玄妙处也．
</p><p>
【请验一家旧日坟，十坟埋下九坟贫；惟有一家能发福，去水来山尽合情．宗庙本是陰陽元，得四失六难为全；三才六建虽是妙，得三失五尽为偏，盖因一行扰外国，遂把五行颠倒编；以讹传讹竟不明，所以祸福为胡乱．】
</p><p>
蒋注：此节旁引世俗五行之谬，以见地理之道，惟有玄空大卦，看雌雄之法，所以尊师传戒后学也，盖唐以后，诸家五行，杂乱而出，将以扰外国，而反以祸中华，至今以讹传讹，流毒万世，曾公所以辨之深切也欤． 
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123226.html' class='pagedaohang'>【上一篇】<i>:青囊奥语注解</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123224.html' class='pagedaohang'>【下一篇】<i>：青囊经注解</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>