<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>地理辨正_附 地理辨惑(1)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/dilibianzheng/">地理辨正</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/dilibianzheng/'>地理辨正</a> > </div>
<div class="kind">
  <h1 class="h11">附 地理辨惑(1)</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123221.html' class='pagedaohang'>【上一篇】<i>:附 地理辨惑(2)</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123219.html' class='pagedaohang'>【下一篇】<i>：平砂玉尺辨伪</i></a></span>
</ul>
<div class="articleContent" id="articleContent"> <p><center><img src="https://ChineseBooks.github.io/yijingshuji/uploads/img/c161217/14Qa6019120-34a3.jpg"></center>
</p><p>
（《匡庐图》是五代时荆浩的代表作之一，描绘的是庐山的自然景色。）
</p>
<div class='item'><p>序</p></p>
<p>
堪舆之之术，自古迄今，代出名师，研究推测，既精且详，可谓极矣，而名师间世而出，不得尝遇，即有口传心授，世又不获多闻，其假托名师，妄称秘诀者，遂滋蔓焉。
</p><p>
所以敢为伪术以欺世者，不过以枯骨无言，纳棺入土，即受谢而去，至于祸发之速，近者期年半载，远者十数岁方见，彼则夸其地力，当在三五十以欺罔，举世之孝子慈孙，死丧破败，为害之酷，笔不胜书，间有偶中，则自诩其真知灼见，若可通神，其实确有据者，百无一人。
</p><p>
余弱冠时，尝闻风水家言，又见龙角牛眠之说，心窃慕之，广搜地理各种图册，冥心思索，无间寒暄，凡系声名烜赫者，竭诚就正，其谈形势者，有精有不精，尚属大同小异，至言理气，则五行三合，拨砂辅星，纯是捕风捉影之说，俗所谓鐡嘴行是也。
</p><p>
道光丁未孟夏，始遇乐亭振宇李先生于京师，然后知管郭杨曾之技，自有真者在，遂执弟子礼，从游久之，尽得其传，此后踪迹所至，覆验旧茔，虽数百年者，断之无不吻合，亦不敢轻以语人，恐犯造物之忌也。
</p><p>
同治甲子嘉平，老友蓉溪张子，回里葬亲，亦精于形势者也，与余昼则偕游，夜则同榻，闻余所言彰往察来之效，因谓余曰，胡不着之于书，以示后人，余昔与李师约云，誓不滥传，乃得尽聆其秘，今不可以背吾师，又谓曰：姑留真旨，大概令人知所宗可乎，余不能却，遂以平日，与人相问答之言，笔录之，名曰地理辨惑，诀虽不在是，而亦未常不在是，慧心人一见，自知之耳。
</p><p>
一问：近日地理多门，当以何者为专主？
</p><p>
<b>答：</b>看龙之来，必须有起伏摆折，有屏幛，有枝脚，至结穴处，必须有砂环水绕，内有窝钳乳突，此等语，人人能说，及至觅地时，拉山抵水，往往皆错，盖看地之法，先以形势为体，理气为用，形势一错，则体非其体，用非其用，无往而不错矣，以势为专主，深明龙穴砂水之法，则于地理一道，亦思过半矣。
</p><p>
二问：世之谈形势者，于穴星，每每好言狮、象、虎、凤、猪、犬、龟、鱼、罗汉、将军、美女等类，言岸砂，则有玉屏、牙笏、文笔、三台、贵人、天马、旗鼓等名，是耶？非耶？
</p><p>
<b>答：</b>不过遇有龙真穴的之地，形貎略同，名师偶为是说，俗师遂相袭成风，见一地，即造一名，以眩惑世人，不问有龙无龙，有穴无穴，勉强扦葬，世受其愚，殃咎踵至，岂少也哉。
</p><p>
三问：看地首重形势(即峦头)，而近世俗眼，强不知以为知，究竟如何是眼力？
</p><p>
<b>答：</b>业斯术者，类皆无学之徒，游食为生，本无真实传授，凡孝子仁人，或因葬亲，或欲积德，须闭户读书穷理，登山覆验名坟，多事阅历，秋久，自然胸中有些领略，即可知谁为名师，谁为俗士。盖理正而有验者，为名师；理悖而无验者，为俗士，求得名师指示，便是真眼力。
</p><p>
四问：当看何书为是？
</p><p>
<b>答：</b>有形势之书，有理气之书，杨公撼龙疑龙二经，吴景鸾望龙经，廖金精拨砂经，沈六圃地学，此数书，言形势最为的当。其余各书，但言形势者，尚属可看。至言理气，则悖谬矣。惟地理辨正，天元五歌，是真理气之书。
</p><p>
五问：世以龙向水三合为理气，其法何如？
</p><p>
<b>答：</b>理气云者，天心之正运，其气循环往来，以三元为始终者也。彼三合，是 一定之死格局，如某龙来，某水去立某向，以乘龙消水，合得生旺墓库，主富主贵。虽前数十百年，遇此等地，也是如此用法，后数十百年，遇此等地，也如是用法，而其间吉凶，大相悬殊，或一样之地，前为人用而发，后为人用而败。或一山之上前为人用而吉，后为人用而凶，如此等类，不胜枚举，吾故谓之死榕局，盖另有三元之真理气，操其权耳。
</p><p>
六问：信如是言，则形势竟无权耶？
</p><p>
<b>答：</b>有权，形势所主者，生人之权；理气所主者，兴发之权。如山川平坦者，则出人必温厚和平，得运，则生端庄公正之贵人，失运，则生庸儒卑鄙之贱人。山川粗雄者，则出人必强悍猛烈，得运，则生鲠直果勇之贵人，失运，则生凶险横暴之贱人。地理固是如此，亦宜忝看人之家教俗习何如。
</p><p>
七问：发富发贵，为贫为贱，或贱而富，或贵而贫，或富贵而夭绝，或贫贱而丁寿，是形势使然？是理气使然？
</p><p>
<b>答：</b>形势理气俱有之，山水得运则富贵，山水失运则贫贱，固属无疑，其贱而富者，必远坟非地，新坟得地，故也；其贵而贫者，必山龙得运，向水失运，故也；其富贵而夭绝者，必旺运已尽，煞运管事，故也；其贫贱而丁寿者，必地本非地，而向水得令，有吉无凶，故也。
</p><p>
八问曰：俗师得一地，必许人以富贵，而实未尝富贵，何耶？
</p><p>
<b>答：</b>美地所主者，原有四，人丁、寿考、富与贵也，而人丁为寿考之本，寿考为富贵之本，使无人丁，焉有寿考，无寿考，则富贵将谁属耶，世俗惟知重富贵，故彼即以富贵饵之，其实有人丁寿考，即或及身不富贵，而居仁由义，视贪官污吏之富贵，孰优。
</p><p>
九问曰：尝见世之富豪，人丁寿考科甲四者，当在何处分别？何以有兼全，有不兼全，有长久，有不长久？
</p><p>
<b>答：</b>豪富人丁寿考，只要坐山主星庄重，水法团聚，俱在旺运便是，至于科甲，则全要看乡会试之年，有文昌，魁星会于坐山，或会于水口，或会于文峰，或会于向中三堂之水上，俱主科甲，如龙穴砂水，纵美好到十分，只主豪富人丁寿考，而文昌魁星会不着，科甲终不可得也，所以往往有地非吉穴，而亦出科甲者，必其穴前后左右砂水上，有文昌魁星会故也，但发科用，不得大贵，或旋即殒灭，其久与不久，只看交煞运不交煞运而已。
</p><p>
十问曰：凡人之祖坟非一代，代非一穴，每见发福者，或谓其远祖得地，或谓其新坟得穴，古今聚讼，将何以决疑？
</p><p>
<b>答：</b>远坟所主者，生贵之地，新坟所主者，催贵之地，只看人有品貎非常，学问渊博，而一生不遇，乃远坟有好地，能生此人，而新坟无好地，不能催之也，有骨格丑陋，才识平庸，而遭逢意外，乃远坟无好地，仅能生此人，新坟有好地，极力催之也，倘其人品学相副，遇合又奇，告知其人必有数代好坟，不待登山而后知之也。
</p><p>
十一问：形势纵明，仍当以理气为主，而三合又非真理气，则何者谓之真理气？
</p><p>
<b>答：</b>人生天地间，原与天地为一气，虽死归于土，又何尝不与天地为一气，故葬经云，气乘风散，所散者何，散其天地之气也。界水则止，所止者何，止其天地之气也。而气运之循环往来，又有上中下元以消息之，流行九宫，周布八方，分析二十四山，占六十甲子，躔三百六十度，一元有一元之气运，一运有一运之用法，得其法而用之，斯谓之真理气。
</p><p>
十二问：真理气，载在何书，可得而闻欤？
</p><p>
<b>答：</b>蒋大鸿先生所注地理解正，并所着天元五歌，二者足称千古不传之绝学。道光年间，有无锡章仲山，增注地理辨正直解，天元五歌阐义，尤为明晰。
</p><p>
十三问：叶九升之地理大成，尹一勺之地理十二种，何如？
</p><p>
<b>答：</b>彼亦曾略闻斯道，奈彼信之不专，胸无主见，杂收伪书，不辨鱼鲁，贻误世人。不但此也，乾坤法窍，风水一书，增注地理辨正疏，俱是未得真传，私心悬揣，拟造挨星图，去道逾远，从此玄空一门，又添无数邪说，咸丰元年，京师有妄男子，刻造地理正宗一卷，穿凿不经，尤堪齿冷，此外伪撰之书尚多，愈出愈奇，辨惑之作，正为此辈也。
</p><p>
十四问：吾子何以知三元之真，名师之真，得从而学之？
</p><p>
<b>答：</b>君但知余今日得知之独真，而不知余前日所遇之多伪。自道光壬辰，游秦之齐，至京师，凡十有六年，其间遇五行三合之师，即求学五行三合之法，遇拨砂辅星之师，即求学拨砂辅星之法，其待师之诚，用功之苦，如地理原真，天机会元，金玉铁铅四弹子，地理大成，地理大全，地理纲目，人子须知，山洋指迷，罗经解，及各种地书，日夜不懈，即至相与登山，但云某地主富贵，某地主败绝，引证各书，非不至详且备。考其人家之事迹，殊大不然，及遇李师也，先闻友人张载勋向余云，子好地理，昨有李姓客同乡姚伯昂总宪处，其人能观坟茔地图，即知某元当发当败，某房发，某房败，所主何事，应在何年。或与人谈其家吉凶成败，即能知其坟当是河山向，是何元运之地？其神若此。余根不立与之一见，而李已归矣。余时应莫北友人之聘，乃谒姚公致渴暴之意，而行至塞外，甫二年，丁未岁，姚来信云，李又至京，余立辞千金之馆，回京往谒，被拒。因求姚公之言为介，凡三四返，始濩允为弟子，从游年余，乃得尽其底蕴，归又覆谂数年，始去疑义，得真诀之难如此。
</p><p>
十五问：如吾子所云，三元理气，既真且灵，何以世之学者，百无一人，均以三合为圭臬耶？
</p><p>
<b>答：</b>三合之书，唐宋元以来，尚无谈考，自有明中叶以后，始盛行于时。相传唐一行和尚之书，又有海角、青鸟、铜函、玉髓、赤霆、黑囊，各种之书，其词无甚奥义，可以朝成诵而夕行道，故人习之。若蒋公之注，引经据典，语奥义深，乃千古之心传，惜天玉、宝照二经，隐仙机于注内，必遇其人，始授真诀，否则缄口不言。是以世之学者，既难幸传，不惟不学，且群起批谤，盖有由也。
</p><p>
十六问曰：如李师者，近世有几人？
</p><p>
<b>答：</b>余自戊申，前师游广陵，至姑苏北出关，历古代，迄今又十有八年，所遇者，或略知大概，或粗识作用，俱未能造精微，无锡朱旭轮所刻宅法举隅，颇精挨星之法，但所言陽宅，不知其陰地形势何如，此外不闻有知者，或有之，亦难多得也。
</p><p>
十七问：吾子所言，先形势而后理气，及闻休咎之说，又似重理气而轻形势。
</p><p>
<b>答：</b>非也，理气从何处看来，凡地形长，就是何龙穴，当收某元之地(地即指山星所挨到之处)。气长，就是指何向水，当收某元之天。气值其元而用之，为旺气；违其元而用之，为死气。(按所谓地长，即山峰较水为佳，所谓气长，即水较山峰为佳。又所谓当收某元之地，当收某元之天，其中地即指山，天即指向，亦即是水。)
</p><p>
十八问：形势虽美，元运不合，将弃之欤？
</p><p>
<b>答：</b>然，若勉强用之，其凶立至，今之三合，往往犯之，及至受害，或疑曰，此地甚吉，当是旧地之过。否则曰，此地是先凶后吉，固应如是，抑或诿之命运使然，非地之过也。东牵西扯，都只为识不得理气。
</p><p>
十九问曰：形势完美者，已不可多觏，而又因不会元运而弃之，举世不乏富贵丁寿之家，其地又不皆完美，则理气将如何安置？
</p><p>
<b>答：</b>天地间，无处不有理气，全凭形势以推测之，如君所谓不完美者，即有龙无虎，有虎无龙，或龙虎俱无，或来龙懒散，或穴情模糊，或砂脚飞扬，或水城不顾，俗师以三合五行，正库借库，四十八局加之，不能以拨砂、辅星，净陰净陽加之，又不能技俩既穷，如是乎名之为怪穴，岂知穴形虽怪，而理气固在，合得理气，则形势怪，理气原不怪也，只有不合三合五行而发者，断未有不合元运理气而能或发者。
</p><p>
二十问：元运理气之应，捷如桴鼓，近世习玄空者甚少，间有习之，用亦不验，是何以故？
</p><p>
<b>答：</b>盖有故焉，蒋氏之书，文理深奥，懦者喜读之，亦只视作三合之书，可游览而得也，又不肯屈身从师，自逞聪明，肆行臆解，愈迷愈谬者有之。亦有俗士，慕元空之美名，口称得传，其实一无所得者有之。抑或虚心向学，不辨真伪，所读非书，所师非人，以盲引瞎者有之，故用之多无验，而元空之受谤，实斯人皆之也。
</p><p>
二十一问：地理家言，无不援引周易，以为原本，细核其实，不过言纳甲与净陰净陽而已，玄空亦本周易否？
</p><p>
<b>答：</b>玄空纯是周易，其言大体也，以天气交地，以地体承天。其言先天也，乾与坤对待，震与巽对待，坎与离对待，艮与兑对待。其言后天也，坎一，坤二，震三，为上元三运，巽四，中五，乾六，为中元三运，兑七，艮八，离九，为下元三运。至其占验所主，一本乎系辞卦象，并无一丝牵强，不似三合以生旺墓库，左旋右转以定局，偏左偏右中针缝针以立向，与周易何涉，有似痴人说梦也。
</p><p>
二十二问：先天八卦，起于乾南，止于坤北，岂仅于对待，别无余蕴乎？
</p><p>
<b>答：</b>岂止此也，先天对待卦内，原有后天流行之卦位，并三元次第，皆在其内，一对待乌足以尽其用乎。如先天坤，居后天坎一，先天巽，居后天坤二，先天离，居后天震三，先天兑，居后天巽四。坤三陰爻，在一宫；巽一陰爻在下，居二宫；离一陰爻在中，居三宫；兑一陰爻在上，居四宫，岂非地气自下而。上升乎。先天艮，居然天乾六，先天坎，居后天兑七，先天震，居后天艮八，先天乾，居后天离九。艮一陽爻在上，居六宫。坎一陽爻在中，居七官，震一陽爻在下，居八宫，乾三陽爻，居九宫，岂非六七八九之部位，岂非天气自上而下降乎。一山一水，一陰一陽，一升一降，名曰对待，实具流行。立穴于中五之区，乃天地真交合处，乘得时运，焉有不吉者。(按：所谓立穴于中五之。区，的区字，即天心正运之所在也，既合天心正运，能收山者发丁，能收水者发财，山水并收者，财了两旺。)彼三合家，徒以支离之辞，攀附周易者，乌足以语此，玄空之学，固非操觚之士所能望也。
</p><p>
二十三问曰：人咸言三合是看山之法，三元是看水之法？
</p><p>
<b>答：</b>非也，人之为是言者，因见蒋公之书，言山之处十之一，言水之处十之九，殊不知山系形势，杨、曾、吴、廖诸公，已言之在前，独于理气，秘而不宣，彼言山者，不更言水，是以蒋公但言水，不复言山，且天玉、宝照经中，何尝不有山法，杨公作撼龙、疑龙二经，不言理气者，恐混淆使形势不明也，故作天玉、宝照二经，不多言形势者，亦恐杂乱，令理气不畅也，蒋公依经文而注之，人遂谓之只知水法，何其谬耶。
</p><p>
二十四问：习三合者固多，而信三合者尤多；精玄空者甚少，而信玄空者尤少，至于畏之谤之，何故？
</p><p>
<b>答：</b>彼三合者家弦户诵，则耳濡目染者久，故信之不疑。即或用之不吉，亦只怨地之不佳，不知法之不是。学玄空者，既鲜真传，苟或误用，无益而有损，遂群相惊骇，望风而靡，不知用之差错，而谓术之不祥，焉得不畏之谤之。然真诀在是，信与不信，关乎人之福泽，有缘法，有天数焉。不然，管郭杨曾，在当时不闻人人求之：惟身后思慕，而既无及矣。
</p><p>
二十五问曰：有用奇门葬法者，其术何如？
</p><p>
<b>答：</b>元空即是真奇门，龙有龙之三元，水有水之三元，流行九宫，年有年之九宫，月有月之九宫，日时有日时之九宫，龙水之元运得失，俟年月日时之九宫神煞加临，吉凶祸福立应，一丝不爽，俗师只有三奇六仪，飞挨加，以之占数修方，选择日时则可，以之葬坟则大谬，此皆舍形势，而空口言神煞之流也。
</p><p>
二十六问曰：既云形势理气，统归三元运气主持，又何以有年月日时之异？
</p><p>
<b>答：</b>形势为体，理气为用，如一白运之地，可管百六十年，二黑运之地，可管百四十年，三碧运之地，可管百二十年，四绿运之地，可管五十年，六白运之地，可管五十年，七赤运之地，与八白九紫运之地，俱各管六十年。至于五黄运中，以前十年属之巽，后十年属之乾，俗收二八两宫者，及奇寄宫之说也，此乃得诀后，覆验古坟所得者，与旧说微有不同，其年月日时，又为用中之用，一层一层的用将来，非浅躁者所能窥测。
</p><p>
二十七问曰：理气既已为用，何以年月日时，又有用中之用？
</p><p>
<b>答：</b>当令之运，二十年，一小迁移，六十年，一大更换百八十年，周而复始，而一年又有一年之运，一月又有一月之运，如断坟地，何年出科甲之法，须看二十年大运，与每年每月之运，文昌魁星，能否会山向砂水之上，当在某房发科发甲，生气旺气，能否会山向砂水之上，当主某房添丁益，可预知，亦可预作也。又以年三白，与月三白，所临之方，安床开门，可以催丁，以运之生旺，与年月之生旺，合移居改灶，可以病招财，均有奇验。
</p><p>
二十八问曰：理气既有长短，将毋限满即便败绝？
</p><p>
<b>答：</b>地有南北之异，其绝与不绝，亦有异，如南省山龙，一山只扦一穴，倘龙水运败，则竟败矣，若另葬一得运之地，则又转败为兴矣，如北省平陽龙，穴情宽大附葬多棺，倘正穴龙水交败运，其附葬于左右者，其穴内所受龙水之气，移步换形，与正穴之龙水，亦有异，其兴其败，当于此中推测，不得拘泥。
</p><p>
二十九问曰：每见北省富室多悠久，南省人，富不五代，当于何处决其异同？
</p><p>
<b>答：</b>是不难，北省地平旷，按昭穆可葬多棺，得一吉地，故数代富贵，或房同时富贵，南省山龙，结穴于窝钳乳突，其小者，仅可容棺，稍偏，必侵界水，势必一代之后，另扦一穴，得地则可，否必败矣，故南不如北，地势使然，理气原无别也。
</p><p>
三十问曰：昔人有言，葬得吉地之后，所生之人方是贵人，若已生之人，后得地者，与伊无涉，其言是非？
</p><p>
<b>答：</b>得吉地，生贵人，其言甚是，若人已生而得地，不能与伊无涉，余前所云：地能催富贵丁寿者，正催已生之人也，岂可云与伊无涉，试看人当正盛之时，必心葬凶地，其人立见败绝，岂非明效耶。
</p><p>
三十一问曰：吾子之形势，必用理气之对待，然则子龙必用午水，乾龙必用巽水矣？
</p><p>
<b>答：</b>不能如是拘泥，所谓对待者，用法中秘妙，难以显言，但子山午向，既以子为山，则山必有化生脑，既以午为向，则向必有小明堂，此穴内之对待也。穴后有主山父母山，则穴前有中明堂、外明堂，所以宝照经云：安坟最要看中陽，宽抱明堂水聚囊；出峡结成玄字样，朝来鸶鳯舞呈祥；外陽起眼人皆见，乙字湾身玉带长；更有内陽坐穴法，神机出处觅仙方。是言形，兼言气；是言水，兼言山，俗人不知，遂谓元空只是水法。
</p><p>
三十二问曰：主山端正，龙虎均齐，水出当面，是真对待，倘有龙来作案，虎来作案，水必有到左到右之别，其对待当何如？
</p><p>
<b>答：</b>善哉问，任他到左到右，而结穴处，后必有脉有脑，前必有微茫水小明堂，先于此处认定真对待，至于到左到右，乃本宫之内水口，察其理气，合得何元何运，运吉则吉，运凶则凶，在左属长房，在右属小房。
</p><p>
俗人每谓有龙则长房发，有虎则小房发，殊不知吉水在左，虽无龙而长亦发，吉水在右，虽无虎而小亦兴，凶水亦然，曾见人子须知，书内有一图云，有龙无虎，大江在右，小房大发，渠无以自解，忽悟云，水缠即是山缠，自以为奇，殊不知山陰也，水陽也，以水为山，将陽作陰，呼男代女，岂不令人笑煞。
</p><p>
三十三问曰：南省山龙，多系龙虎作岸，或近山远山，来作朝岸；北地平陽，四望空廓，有一水横过，略一湾曲，即就湾曲处而立穴者，或一水直流，旁有一水插入，即就其合入处而立穴者。
</p><p>
或水横过，左有一水插入，右有一插入，中间一块方平如几，即就其中而立穴者，既无化生脑，又无小明堂，到此地位，毫无把握，当如何安置对待理气？
</p><p>
<b>答：</b>一水横流，谓之静，略一湾曲，谓之动，水虽直流，谓之静，有水插入，即谓之动，陰静陽动，静则死而无用，动则生而有用，形既动矣，气即随之，察其属何卦，属何元运，乘其生旺而扦之，无不利者，内中自有一个对待，在人见其不似山龙之易寻，只见其依水点穴，故谓蒋公元空，是看平陽水龙之法，殊不知其同一理也，且元空自古有之，非蒋公所创造，乃自蒋公标而出之，世之谤元空者，竞直指蒋公，殊可笑也。
</p><p>
三十四问：平陽之内外水口，当如何看法？
</p><p>
<b>答：</b>于贴身处有三叉交合，即以三叉交合，为内水口，自穴上看其来水初见之处，与去水不见之处，为外水口，天元五歌，所谓去来一口死生门，是也，至于水从前过，有停蓄，有转折，或岸有崩缺之处，皆谓之动，俱主人之祸福，穴上不见者不论。
</p><p>
三十五门问曰：水既横过，又有去来二口，焉能尽合元运？
</p><p>
<b>答：</b>有尽合者，则房房皆利，其边合边不合者，则房分中有利有不利，然气运有往来，故有彼此互为兴废之不同。
</p><p>
三十六问曰：房分公位之说，各有不同，张九仪云：孟在左，仲在向，季在右，四在孟仲之间，五在坐山，六在仲季之间，若七子八子，则何处安顿矣。
</p><p>
透地灵又云：左砂属长，右砂自右肩为二，往下数去，至砂尖为止，不够多少，皆在右砂，三合家以长生为长房，一顺轮排，或以孟左季右之法，诸家之说不一，究应如何为是？
</p><p>
<b>答：</b>余初亦用此考验多次，均不合法，惟孟左仲向季右之说尚是，若四子五子与十子者，均无定准，不得已，随地考核，久乃透彻。
</p><p>
盖从左往右排去，不拘多少房分，各占一位，仅一房者，四面均归之；两房者，一居左，一居右，三房者，则孟左，仲向，季右，如九仪之言；七房者，左为长，往右排为二为三，其第四房，正在向上，复往右排为五为六，其第七房，居右之末，如有九房，则长居首，九居末，其第五房，正在向上，若有十房，则五在向之左，六在向之右，屡试不爽。
</p><p>
又从覆验中考得者，如其人未葬时，或长房已死，则葬坟之后，次子居长，如长房位上有吉凶，则代长当之，如有多子，已死数人，即以葬坟之日，照现存几子，孰为长，孰为仲季，按公位排算，此皆古书所无者，今特指日，亦当以真气断之，始验，若以三合辅星等法胡猜，仍是百无一验。
</p><p>
三十七问曰：士大夫家，以读书求名为重，将葬亲大事，付于术士之手，今聆吾子所言，纯以周易为主，然则地理非小数也。
</p><p>
<b>答：</b>周易包罗万象，大者不外乎天地人三才而已，通天文者，可以知四时代谢，水旱灾祥，以养生；明地理者，可以知九运往来，趋吉避凶，以立命，人能为贞吉之君子，勿为悔吝之小人，以与天地参。
</p><p>
孟子曰：惟送死，可以当大事，谁谓地理为小数耶，彼术士既无真实学问，不能不苟悦取容，望门求售，无怪乎富豪役之如同厮仆，道以人卑，故以末流小数视之。
</p><p>
三十八问曰：天文地理人事，即此地理以配三才乎？
</p><p>
<b>答：</b>何尝不是，大龙大干，到头处，形止气蓄，钟灵毓秀，以誔帝王圣贤，大江大河，回合处，建都设邑，控制八方，以居君国卿相，得其气运，则国泰民安，失其气运，则时衰世乱，人但知万事皆由天定，孰知地理亦有主持乎；迁豳卜洛，晋绛楚郢，国之兴废因之，若山川险阻，战守所凭，土壤瘠肥，农桑所持，乃孟子所谓地利，非地理也。
</p><p>
三十九问曰：地理所关者祸福，世人遂因求福而后谋地，至有道学先生，力矫其弊，遇地即葬，可以为世法否？
</p><p>
<b>答：</b>坟犹树根也，人犹枝叶也，有地脉处，则根肥叶茂，无地脉处，则树瘦枝枯，若以安祖宗之骨为念，则可，若以邀己身之福为心，则不可避风、避水，乾暖之地，则可，若故欲矫俗随意，从省埋葬，则不可，如程邵朱蔡，非大贤耶，而于葬事其难其慎，亦不过欲安先人之灵，尽其心焉已尔。
</p><p>
四十问曰：南方有高山、大壠、平冈，北方有平原、平陽，水乡有平洋，而高山大壠平原，居高临下，则多乾流，平冈坦缓，则多水绕，平陽宽，则以沟以路为用，平洋低，则就水立局，其理气异同？
</p><p>
<b>答：</b>高山大壠，平冈平原，不过有高峻平坦之异，而开幛过峡，成局结穴，朝案护砂，俱是一样看法，有水无水，是一样用法，俗眼不知，每以穴高水低为嫌者，谬也平洋之地，行龙处，虽不见有龙，而两水相夹，中即是龙结穴处，不见有砂，而水湾即有砂湾，砂遶才有水遶，所谓两山之间必有水，两水之间必有山，正是谓此。
</p><p>
若山壠冈原，何用说耶，其平陽以路为用者，路必深至数尺，浅者亦必尺余，依形就气而用之，一样发福，倘深不满尺，即或用之，亦无效验，所以然者，行龙结穴，乃陰气所凝之处，溪涧沟路，乃陽气所行之处，陰逢陽界即止，山环水绕，即是陰陽交媾，天地钟灵毓秀之区，山壠、冈原、平陽、平洋，都无二致，虽举天下之地，不能出此围范。
</p><p>
四十一问曰：理气纯以九运为主，又以年月日时为用，为克应之期，其八千四维十二支，将无用耶？
</p><p>
<b>答：</b>伏羲画卦，只有八卦，其十二支，亦上应天之舍次，古人制造罗经，分析八方，为三八二十四字，子午卯酉所占之位，即坎离震兑之宫，子坎同是水，卯震同是木，酉兑同是金，故用子午卯酉，不必更言坎离震兑也。
</p><p>
乾坤艮巽，正当十二支之隙，又是本卦正位，不必更假名字，其子午卯酉，左右隙处，以壬癸属水，故附于坎宫；以甲乙属木，故附于震宫；以丙丁属火，故附于离宫；以庚辛属金，故附于兑宫，原属一体同气之义，甚属显然。
</p><p>
然人从而穿凿，甲不为木，而纳于乾金，乙不为木，而纳于坤土，如此等类，使五行各失其性，甚至甲或附于寅，而为寅午成局，或附于卯，而为亥卯未局，以至有乙丙交而趋戌，辛壬会而聚辰，土牛纳庚丁之气，金羊收癸甲之灵，生旺墓库，左旋右旋，令学者至死不悟，其实所系者，全在乎元运，与太岁所缠之宫主之。
</p><p>
如一白坎当令，即地支之子，逢太岁在申子辰午四年应之，子年为填实，午年为冲动，申辰为催合，吉则应吉，凶则应凶，如犯一支，则四年应之；犯二支，八年应之；犯三支，则十二年中，无休歇矣。
</p><p>
独乾坤艮巽四宫之内，皆得老友两位，冲合填实当有八年，遇吉砂吉水，太岁值年，世人见其发之速而且久，莫知其所以然，遂呼曰：乾坤艮巽号御街，四大尊神在内排，不问气运之得失，故乱用之，一遇凶祸，又呼乾坤艮巽为杀人黄泉矣。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/dilibianzheng/123221.html' class='pagedaohang'>【上一篇】<i>:附 地理辨惑(2)</i></a></span><span class="tomenu"><a href="https://ChineseBooks.github.io/yijingshuji/dilibianzheng/" title="地理辨正" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/dilibianzheng/123219.html' class='pagedaohang'>【下一篇】<i>：平砂玉尺辨伪</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>