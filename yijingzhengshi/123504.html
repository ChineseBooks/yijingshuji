<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>易经证释_兑卦</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/yijingshuji/yijingzhengshi/">易经证释</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/ertongwenxue/" targent="_blank">儿童文学</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'>主页</a> > <a href='https://ChineseBooks.github.io/'>古代文学</a> > <a href='https://ChineseBooks.github.io/yijingshuji/'>易经书籍</a> > <a href='https://ChineseBooks.github.io/yijingshuji/yijingzhengshi/'>易经证释</a> > </div>
<div class="kind">
  <h1 class="h11">兑卦</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/yijingzhengshi/123505.html' class='pagedaohang'>【上一篇】<i>:图象</i></a></span><span class="tomenu"><a href="https://ChineseBooks.github.io/yijingshuji/yijingzhengshi/" title="易经证释" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/yijingzhengshi/123503.html' class='pagedaohang'>【下一篇】<i>：巽卦</i></a></span>
</ul>
<div class="articleContent" id="articleContent"> <p><div class='item'><p>孔子《宣圣讲义》</p></p>
<p>
巽兑往来，一卦成两，即主宾也，往复也。巽以陰爻在下，如物之倒置，故曰伏或入，兑以陰爻在上，如物之竖立，故为见或出，以陽大陰小，小在上，如木之杪，箭之端，具形尖锐，故名兑，兑锐也，反为巽则钝也，其大端在上，而尖端向下，如锥入木，如根入土，愈入愈深，而兑则锐其上，如木出地，如锥穿囊，愈出愈显，此其异也，而六画之，兑却与三画别，则以三与上爻为陰，成中上两细之形，四陽二陰，刚中柔外，其上之柔，如人之口，口开则言，故兑主口舌，为说言，又在先天象泽，水之聚也，小者池沼，大者海洋，皆泽也，而推为润泽，为光泽，以水之流滑如也，故兑为悦泽，柔于外，则无不悦服，柔于上，则无不乐从，以柔御刚，刚中而不犯上，顺于下以事其上，安于内以奉其外，此兑之大用，在上者能以泽惠民，以言悦众，尽民之力，而甘言以慰之，役民以劳，而膏泽以沛之，则由二五刚位，而三上柔爻，有以抚绥之也。人之喜悦，则发于言语，兴为咏歌，此兑象口舌之启，音声之出，有如水之流自泽也，在卦上缺，正取泽口之开为象，内储多水，而不吝于灌溉，中厚容积，而有便于运输，此兑泽之功，为民之利也，兑自坤出，而返于乾，一陰在显，明其所差者一间，故先天方位兑与巽夹乾，巽自乾出，兑则还归于乾，兑本坤交乾所变，故为少女，与艮少男相对，而在后天则以已近乾，故为太陽，陽在下有其本始，进则全刚之象，又文王卦位，与震分主东西，当岁之秋，为日之入，乃陽之将老，时之且暮，万物皆杀，诸实就成，此天下悦乐之秋，而为农民安乐之时，然以天道言，则重肃杀，尚收束，故五行同乾而属金，金有乾兑之分，乾在天而兑司地，乾如西方金刚佛相，兑则人间五金之器，此形上形下之殊也，而人事重兑，兑震一秋一春，主万物之生与成，判世间之枯与荣，震为陽初长，兑则陽将纯，太陽之象，而缺其上，口舌之司，而望于外，泽沛之流，而有所限，言语之发，而多有碍，故兑之用大，而所成者细，本强而其末则锐也。
</p><p>
兑，亨利贞。
</p>
<div class='item'><p>孔子《宣圣讲义》</p></p>
<p>
此为兑卦彖辞也，兑以近于乾，而上为柔，故四德少元，而备亨利贞三德，以元为乾之本德，今未及乾，而五上天爻，上爻为陰，天德不足，是以不称元，由时言之，元亨利贞象春夏秋冬，兑主秋金，旁兼夏冬，乃备三德，而亨为通于一切，以刚中柔外，大道之行，无不通也，利贞者，坤之本，由坤而返乾，兑之体用，故利贞皆全，利以及物，贞以固本，亨则推于一切，有此三者，兑之大用可见，兑而悦于物，成诸身，内诚而外信，诚则有其基，信则有其用，故亨于外，利贞成于中，柔以长人，贞以自守，顺乎天而应乎人，真诚笃实，君子之行也，以卦中互风火家人，上成巽，也卦往复兼赅之意，家人内外同正，克齐其家，正己以正人，齐家以治国平天下，皆兑用之本，本立道生，此兑之亨，自利贞发，利贞者，性情也，性则贞，而情则利，此物我皆成之象，仁智兼至之时，中庸之意，以诚明为本，兑之所行，及乎中庸也。而以九二在下，普施其德，九五在上厚布其泽，中互巽以扬其风化，离以着其文明，此诗所谓天生众民，有物有则者也，故有其物，乃昭其则，如一岁有秋，人民乐生，则可教以礼义，敦其孝弟，此至顺也，兑本少女之性，擅柔顺之情，故乐于成物，喜为利众之行，而能不失其贞，善守其操，此兑虽未及乾之具体，亦已近矣，兑见于外者，明德之明，兑出于物者，成物之智，身存贵重之道，行孚天地之宜，时不违于所为，位不戾于所履，则虽六三九四同于未济，而九二九五有以正之，盖兑犹闺中未字之女，不求其协，而期于成，不务其多，而志于正，此可以大用，而不妨所成者细也，说言者宣其心情，而有以显其德行，若徒巧言弄舌，非说之所贵，故柔于外，而刚于中，不失其贞，则刚健而有容止，不吝其利，则柔顺而有防闲，此兑之道本坤为则，而志乾之大也，柔嘉是尚，而体刚之坚也，陰在上者，利于物而行不滞，如水之润泽万物，而不濡也。老氏曰上善若水，兑之为德，亦有似之，巽伏者，兑之继之以见，此物之相为因果，久蛰则启，久伏则见，此兑继巽，为周易之序也，其为辞取义，已详讲八卦时，可细参之。
</p><p>
彖曰，兑说也，刚中而柔外，说以利贞，是以顺乎天，而应乎人，说以先民，民忘其劳，说以犯难，民忘其死，说之大，民劝矣哉。
</p>
<div class='item'><p>孔子《宣圣讲义》</p></p>
<p>
此申释彖辞之义，明兑之大用也，兑以上柔中刚，如人之言语而启其口，故曰兑说也，说又通悦，古同，以言为心声，心喜悦则多言，不悦则缄其口，人含怒怀忧者，多不言，象其情也，故兑为说言，兼悦乐也，以兑字加言为说，加心为悦，推之加金为锐，加木为梲，加其旁，则可兼明其用，此兑之原义，有此数用耳，而兑字中有口，卦上缺，足象人之开口，水之出口，凡物自出者，皆可称兑，以卦两陽在内，而二五皆刚，是刚中也，下卦三为柔，上卦上为柔，是柔外也，道之大用，即刚体而柔用，兑之用，孚于道矣，以其说而悦，所感物者易，动人者深，其德孚利贞，利以及物，贞以守身，此兑之本德，秉乎坤也，而宜于人道，始于坤而归于乾，中合人道，是以顺乎天，而应乎人，此天字赅天地，言兑自坤出，坤变乾，三索而成兑，故德兼天地，且坤以善顺承乾为志，兑不违之，宜其能顺天也，而人道先坤，兑以坤为体，故应人之行，刚多而不自恃，柔上而不自污，故兑悦而能率众，说以先民之谓也，口说而心悦，情至而德加，是以上说而民忘其劳矣。说以犯难者，难行之事，利艰贞之德以赴之，上以柔悦，其下而不畏，言说其难而不诬，民信之矣，故虽犯难，而皆忘其死，死犹忘之，尚何难之可畏哉，盖本其真诚，先其仁爱，不以法威民，而使之惧，不以利啖民，而诱之前，不以计诓人而惑之，不以力迫人而强之，难者说其难，险者说其险，上下同其祸福，内外一其进止，则民不惜其身，以急上之难矣，此说之功也，说而悦之效也。先民而不辞劳，故民忘其劳，矢死而不畏难，故民忘其死，天下之难者，毋如死，死且忘矣，尚何难之不能犯哉，然必先以说，以身作则，不徒口之言也，令之文也，必有其行，不徒假诸位势也，则兑之用，柔其上而刚其内，约其外以充其中，先责己而后民，先其所难，而以易待人，先其所悦，而以忧自任，此兑之能得民用，在其能说以悦民也，故曰说之大，民劝矣哉。民因上之说以悦，亦无不说以悦矣，说也者，谓以言告人，必本于诚，悦也者，谓以情感人，必发于性，性之所悦，感人乃深，诚之所说，信之不二，此兑之说以悦，基于至诚，成于至性，无丝毫作伪也。事之以为劳者，必由上之不公，事之以为难者，必由使之不平，公平之至，民毋所惜矣，兑先薄己之奉，虚己之尊，以率其民，此公平之令，民求竭其能，奉其役矣，更何为而不成哉，故彖备三德，为其克己以先民也，勉己以犯难也，利以为众，贞以持躬，则亨于一切，亨于天下矣。故兑又换也，替也，以上之德，换民之力，以在位者之诚性，交替人民之生死，何以致之，先忘在己而已，岂徒口说之辞，心悦之情已哉。说言者，包一切言文教令，凡可启民以从，导民以服者，皆说也。
</p>
<div class='item'><p>《宗主附注》</p></p>
<p>
兑为泽，俗称交易曰兑换，即代谢之意，代亦曰替，替代者，新旧交接，彼此互易，因所需，而为让与及接受也，皆取义于兑，由卦言，则乾坤交替，陰陽互换，由坤返乾，余一爻未变，由义言，则口舌出言，湖海泄水，以此入彼，互相交流，而通其意，达其用，故名兑，又锐也，以其滑利易交接，圆润易通流，故推为悦泽，如人之喜乐，情志宜畅，神形活泼，无所滞也。喜悦之情，发于心而出于口，欢呼歌唱，皆声之宣于外，亦如水之出诸泽也，故兑为说言，而传称兑见，见者显也，出示于外，显着其情，不复留滞，而与受之间，和悦平易，如水准流，如人欢叙，柔之至也，而柔不害其刚，泄于上而存于中，达于外而蓄于内，两陽在一陰下，以助其宣发，裨益其推进之力，把持其放发之势，则乐而不婬，出而能返，交而不狎，见而有容，此兑为少女，而令当秋金，一生一成，一锐一钝，利而先贞，行而孚于亨，则与巽相反相成，不凝滞于物，克滑泽其行矣，然兑悦也，以陽与陰交而相悦也，巽之入也，必有以悦之，故兑继巽，为以行而预为止，以进而先思退，不若巽之彷徨于进退，泥拘其行止也，而周易八卦，兑巽对位，一木一金，一秋一春，一朝一夕，一生一成，互为消息，相与虚盈，起者有伏，颇者有平，兴者有替，晦者有明，皆于震兑之往来，而见天地生化之神，着人物终始之情，巧以继拙，粗以加精，的的者以成实，欣欣者以向荣，开合于乾坤之内，升沉于陰陽之门，方以类聚，物以群分，东西司其出入，温凉赋以明昏，一则如日之夕，一则如朝之暾，既长既育，乃秀乃成，宽大之所藉，细密为之根，故震兑之合为随归妹，可见其情志有异，体用有分也，故以巽兑往来，则见其变，震兑相对，则见其常，一正一变，一柔一刚，初终始末，如网在纲，博大高明，悠久无疆，盖二卦实合乾坤之德，启离坎之藏，纳万物于轨，致百行以良，而坎离主其爻，既未济终其场，惟巽艮与震兑，分司始末，以隶于中央，故六十四卦以乾坤始，以巽兑终，兑后无纯卦也，四隅之气，尽于是矣，在数必变，在德有常，细读爻象自明其义矣。
</p><p>
象曰，丽泽兑，君子以朋友讲习。
</p>
<div class='item'><p>孔子《宣圣讲义》</p></p>
<p>
此兑卦象辞也，兑称丽泽，一如艮称兼山，皆示六爻卦之义，与三爻殊，而为三爻之两合也，丽者偶也，义与俪同，古原一字，亦含有附丽之意，以内外卦相附而成两合也，如震之洊雷，巽之随风，洊随者，即兼丽也，前后相继，上下相连，而自分别，故曰俪偶合也，数双曰偶，亦曰俪，古者婚娶俪皮为礼，取其两合，而为配偶耳，泽两相连，乃称丽泽，而卦名兑，仍与三爻同而有异，此已重之兑，若泽之相接，分前后内外而已，如湖有内湖外湖，海有近海远海，中虽通，而为名殊，为象异矣，以其出于三爻之兑，则虽六爻，仍不失为泽，泽以两合，其用益大，其功益宏，而推之人事，则亦取其灌输之利，交通之功，人之尚交接，重朋友者，首在讲习，讲习者，学行之事，修养之方，讲则知其道，习则熟其行，诗曰朋友，切切偲偲，又曰如切如磋，如琢如磨，其义已讲大学中，皆讲习也，不讲则不通，不习则不熟，故讲而通之为讲，练而达之为习，兑主口舌，为说言，故于人道，首重讲习，而以偶合之谊，连繋之情，则非师弟之教学，而为朋友之讲习，故兑与师蒙别，师主于教，蒙主于学，兑则同志之切磋，同门之论辨，同道之琢磨，同类之讨究，以尽其问学之道，审于知行之方，而贤者教不贤，知者授不知，则行日进，业日精，思日湛，识日博，皆朋友讲习之益也，兑之为用，润泽万物，灌溉生成，运转各处，交通利便，人道法之，亦如是相辅益，相匡助，以其所长，济人之短，以其所善，正人之恶，则德日大，道日明，性日纯，识日正，此君子因兑而重朋友讲习焉。盖由兑字原义，本重交换互易，不独物也，于行尤要，不独事也，于学尤宜，学行者，人之所必重，与教政相推移，教政发于上，学行成于下，教政布于人，学行返诸己。巽主教政，兑则重学行，此朋友讲习，与巽象辞正相应也，兑易其德，则天下皆善，兑换其知，则尽人皆明，此明德止善，当于兑用致之。
</p><p>
初九，和兑吉。
</p>
<div class='item'><p>孔子《宣圣讲义》</p></p>
<p>
此兑初九爻辞也。初九在下，而为乾勿用之时，以兑自坤返乾，所志在承乾，以成交和之用，故初九称和兑而占吉，和者交和，即刚柔交孚也，行不失中，用不违正，则无不和，兑以刚中而柔外，初九刚在内，而三为柔，虽非正位，而以志与柔协，本由柔变来，坤反变乾，至三爻一变则为纯乾，是以柔成刚之道，故曰和兑，和则易生，兑则有成，互交以达于大用，此所以占吉也。兑主悦泽，象口舌，心存于内，情动于中，则发于外者，无不和顺，接于物者，无不平易，和顺平易，乃兑之本德，言如泽水准流，无急湍巨浪，则和易近物，此初九和兑，兑用之始着也。
</p><p>
象曰，和兑之吉，行未疑也。
</p>
<div class='item'><p>孔子《宣圣讲义》</p></p>
<p>
此申释爻辞之义也。以初九能和易以成其志，则虽刚而不疑于柔，故曰行未疑也。疑亦同坤上六之义，未疑即不猜忌，且不妨碍，因初九若从坤未变，而为初六，则成坎陷，是必有疑，今以易乾，而接近九二之正不妨于六三之柔，是以不疑，而得吉占，凡疑皆由不和，和则无疑，以其信也，信于外者，必诚于内，初九内有其诚，外着其信，故能和于物，和与孚大同，初九和兑与九二孚兑相似，孚则和之至，而有其德者，初九德用未昭，故称和，九二德用正显，故曰孚，此精粗初成之辨而已。
</p><p>
九二，孚兑吉，悔亡。
</p>
<div class='item'><p>孔子《宣圣讲义》</p></p>
<p>
此兑九二爻辞也。九二内卦正位，以刚履柔，亦如巽，而近六三，刚柔虽不应而相比，比者如水地比，其情易通，其志易合，而得中位，不违中行，故曰孚兑，孚义与和近而较深，和之至者为孚，卦本中孚之用，中孚以巽兑合，巽上兑下，四陽两陰，陰在陽中，陽居陰外，两相抱合，故曰孚，以所合在中四爻，即二五三四，恰配成一陰一陽，如人之偶，生育之原，义即孚化，如鸟之孵卵也。和则有合，孚则有生，此初九为和，九二为孚，初合而二生之也，兑本交换之义，交必以和，换必先孚，和而孚，则兑之功用着矣，故亦如初占吉，而申以悔亡，以诚相结，以生为合，更何悔哉。至性至情，则亲爱无伪，克诚克正，则匹配无私，此悔亡由来，在于九二得中，而能互信其志也。孚者信之至诚，孚则终始不疑，中正则表里不二，此九二之孚而悔亡也。初九以和而未疑，尚未显其必信，至九二之孚，则不独无疑，且深信之，中正喜悦，情性流露，毫无文饰，坦白相见，则更无不信者矣，兑为悦泽，而行以柔，如少女之情，至真无伪，乘乾陽之下逮，秉坤陰之顺承，宜其能孚而无悔矣。凡卦皆以正应为相协，如六二九五之类，巽兑两卦则异，是则以重卦皆不应，陽与陽，陰与陰，若不相协，而以其近比于邻，顺遂其志，乃得相孚，此则中孚之义然也。诗曰，恰比其邻，婚姻。孔云，即由近比而得和协，不取正应也，近比以比邻为喻，交亲有如俗之亲上加亲，两小无猜，天性作合，则其孚已过于正应矣，如物之同在一处，相识有素，相交至易，方以类聚之谓也，故兑与艮合为咸，以其善感也，而兑之对即艮，凡两卦先天对位，莫不通其用，此兑与艮原相关联，兑虽无艮，而用亦同于咸，则外陽内陰，卦之常例，此义已详大过，中爻在内，实为女主位，以刚履之，则为男下女，故亦同于泽山咸，而以孚兑占吉。
</p><p>
象曰，孚兑之吉，信志也。
</p>
<div class='item'><p>孔子《宣圣讲义》</p></p>
<p>
此申释爻辞之义也。九二在内，原以与外合为志，其应在五，而同为刚，则不得合，却由上有六三，相亲相近，是以称孚，亦能信其志，信兼两义，对柔为诚信不疑，在刚为克伸其志，信古同伸，言能达其志，成其孚，以大其生化之功，交易之利也。既能外相信而不渝，内能伸而无屈，行之至顺，道之至善，更何悔哉。又孚兑者，亦如和兑，此兑字非限于卦名，乃赅其用，指所和孚者乃往复也，宾主一体，内外同至，兑犹易也，交易之也，我以是往，彼以是应，故曰和兑孚兑，换言之，即交和，或交孚也，非仅一面之辞，交易而孚之，则所谓信志者，亦共同之辞，非独九二也，又非独二之中位，九之刚爻，独行其是也，以位柔而爻刚，是已具两者之行，若主与宾，男与女，皆相孚，皆信其志，斯为九二之孚兑，而克占吉，而克悔亡，设有一未孚，则不合矣，读者识之。
</p><p>
六三，来兑，凶。
</p>
<div class='item'><p>孔子《宣圣讲义》</p></p>
<p>
此兑六三爻辞也。六三内卦之终，而为兑之主爻。兑以柔变刚为志，故刚爻占吉，柔爻反凶，六三与九四同于未济，不得调协，其占凶宜也。凡卦内为往，外为来，此义已详蹇卦，今六三在内而称来者，乃异于他卦，则以刚柔言也，陽升陰降，初二皆陽，皆上升前进，是往也，六三为陰，则下降后退，是来也，兑以顺刚之行为吉，来则违其志，是将仍返于坤，而戾其顺承之德，悖于生成之道，失其大用，故以凶占。柔不能顺刚以进，且反其行，阻其道，是挫兑之志，逆交易之情也，虽仍曰兑，实不克互成其用，与刚相失，将何以行，且已乘乎既济之例，而背人道之情，宜其占凶，与初二之吉相反也。
</p><p>
象曰，来兑之凶，位不当也。
</p>
<div class='item'><p>孔子《宣圣讲义》</p></p>
<p>
此申释爻辞之义也。以初二皆吉，而六三独凶者，为其在中爻，不当正位，而不合于既济，反同未济，亦不当也，果移于下而为六二，则孚于内卦之正，果改于前，而为六四，则孚于既济之行，今六三皆失之，此所以称来兑而占凶也。按传称兑见也，出也，其志在外，其行贵进，今六三不得出见，反同于巽之伏入，此乖兑大义，故以来兑占凶。
</p><p>
九四，商兑未宁，介疾有喜。
</p>
<div class='item'><p>孔子《宣圣讲义》</p></p>
<p>
此兑九四爻辞也。九四外卦之始，与初九大同，而以在中，与六三合称人爻，却失其刚柔之正，反于既济之情，特以刚履柔，亦与九二似，不过非正位，不得独行其是，故曰商兑未宁，言须商酌去取，而未获安宁，与比之不宁方来一义，即不能安居无事，竟行所志也，又未宁亦属商兑言，因情志惝恍，行止迷离，欲其无害，自不能贪于安逸，而必劳于其事，勤于所为也，九四与九二同功异位，多惧之地，又乾或跃在渊之时，故兢兢业业，而介于疾苦间，疾兼嫉妒，为刚加柔，而逼于六三之主爻，两情相妬，如人之有疾也，然以刚健在外，慎重商量，则仍有喜，亦与无妄勿药有喜同义，谓其疾不害也，兑之所行，本同于咸而善感，多愁思，则多疾苦，却以柔顺不二，悦泽为怀，是以有喜，其情能胜之也，故九四一爻，有如咸之憧憧往来，朋从尔思，即商兑未宁之象，而介疾有喜，亦如勿忧之辞，以刚终能胜柔，悦泽终能胜忧，刚以履柔，虽不当位，亦无六三之凶，即由兑秉坤顺承之志，而进求乾刚健之行也，商字从口，言语商度，亦兑之本义，而喜内发于心，外形于言，亦悦泽之情所着也。
</p><p>
象曰，九四之喜，有庆也。
</p>
<div class='item'><p>孔子《宣圣讲义》</p></p>
<p>
此申释爻辞之义也。九四称商兑，而曰未宁，似非吉占，而下云介疾有喜者，人多疑之，释文特以九四之喜为言，盖即示喜之由来，在于爻用之有庆，有庆者，如履元吉在上，大有庆也，庆与喜近，喜发于己，庆成于人，喜存于心，庆着于物，诗曰一人有庆，兆民赖之，可见庆之属大众，非限于一已，而喜不过有其情，庆则必见诸事，故祝贺曰庆，不曰喜，明其已成，而所惠者广已显而所获者大也，九四爻称有喜，释文推之为有庆，实以九四之用，甚未可量，而以一爻之喜，足为全卦之庆也，何哉，则正在其能商兑而未宁，虽介疾而勿忧也，商而曰兑，乃互商，非一面之志，则所决者公意，所行者正义，行而未宁，可见不自为是，而勤求于下，不苟以安，而劳苦于外，则其虚己以容人，卑躬以接物，兢兢业业，孳孳皇皇，未*宁处，毋敢怠荒，此本乾健之道，自强不息之德，而合于坤顺之志，安贞括囊之诚，上下皆同，内外无二，宜其介于疾而勿忧，不在位而有喜，斯九四之行，足昭其庆矣，兑大用皆本柔以成刚，因乾以用坤，陰陽合德，地天平成，故一柔在上，两刚在中，有如泰象，天地交泰，万物袛平，故象言财成天下，左右民宜，皆得其平，兑之九四，亦犹此旨，刚虽在柔外，而仍下于柔，以爻言，当离之上，为巽之中，阖家人之用，孚鼎*之功，最擅于调和，得其同正，虽与初九一例，而初在下其用未明，四则在上其德正显，推之天下，犹未有尽，故释曰有庆，明其行之孚于道，顺于天，而亨于一切，此彖称亨，实于此爻致之。
</p><p>
九五，孚于剥，有厉。
</p>
<div class='item'><p>孔子《宣圣讲义》</p></p>
<p>
此兑九五爻辞也。九五正位，而曰孚于剥，以兑之陽，至九五终，上惟一陰，兑艮相对，陰出于坤，山地为剥，故曰孚于剥，而剥义非限卦名，以剥者时也，孚则信也，此孚字亦如九二，和之至也，和则能相济，而剂其虚盈，平其消长，剥而孚，则不剥矣，即以和之道，剂剥之时，如秋冬之寒，而有春风之煦，如肃杀之日，而得生成之机，则足以解其灾，缓其害，此九五正位，始有此德用也，下有厉者，如乾九三，有危害，而能自励，或自砺也。有厉则无害，正与孚于剥相应，以知其危，而自坚艰贞之志，励其守，而顺于时势之难，此有厉，虽非吉，亦非凶矣。
</p><p>
象曰，孚于剥，位正当也。
</p>
<div class='item'><p>孔子《宣圣讲义》</p></p>
<p>
此申释爻辞之义也。以九五位正而时剥，以德济时之穷，以位顺势之变，则剥而有孚矣，孚者信也，兑以内外正位皆刚，秉乾之德，故虽剥而能信，则德用之所着也，兑卦各爻，无不取交易为用，正位元尤明，以此易彼，以孚交剥，是兑之本志，亦如履九五也。
</p><p>
上六，引兑。
</p>
<div class='item'><p>孔子《宣圣讲义》</p></p>
<p>
此兑上六爻辞也。上六兑之极位，亦外卦之主位，以全卦言，则为穷，以兑言，则为主爻，牵引于其穷时，而交兑于其极位，是谓用将终，而志未已，行有限，而心无穷，则其所为，必互相牵掣，而不克快其所欲，故曰引兑，引者如引弓弦，视其力而为开合，力之不足则弓不张，又如牵绳相擎，亦视力之所加，力不足者，不能引之前，上六柔也，而在上，刚与之拒，如弦与索，互相牵引，若不相让，实则归于力之胜者，先力而后德，故不及吉凶，由卦言，当不胜，由爻言，当有功，此则视所为耳。柔以上刚，陰以擎陽，其情易同，其行难一，此引兑非兑之本志，而为兑者，亦惟互相牵引而已，安能成其交接之德，悦泽之功矣
</p><p>
象曰，上六引兑，未光也
</p>
<div class='item'><p>孔子《宣圣讲义》</p></p>
<p>
此申释爻辞之义也。言以互引为用，而凭血气之勇，牵擎为能，而忘德用之昭，此其行不光明，志未正大，可知。总之兑柔外刚中，而全卦皆以柔能成刚为志，故凡刚爻皆吉，独三与上为柔不利，足明兑之用矣，兑者见也，出也，与巽反，见必以德，出必以力，二者均匀，方成其用，有一未备，必误其行，刚爻则两者具备，柔爻则德逊于力，谲过于诚，此不利于行，实以德之未逮，虽为主爻，究非本志，方待其变，达于纯乾，今阻于一爻，易招疑忌，故曰未光，以其在上，不似六三之凶，而不吉可见矣，兑以顺悦之情，陰柔之行，昭示于外，故无所不合，而其害亦随之，舍内外正位以自贞，将何以成其德，达其道乎，故二五正爻为卦用所重，九四一爻，为卦德最明，由巽以为兑，因伏以求见，其志切，其心恒，故有赖于刚健自强，而最患优柔寡断，此引兑若胜负未决，抗拒方长，宜其为未光也。
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/yijingshuji/yijingzhengshi/123505.html' class='pagedaohang'>【上一篇】<i>:图象</i></a></span><span class="tomenu"><a href="https://ChineseBooks.github.io/yijingshuji/yijingzhengshi/" title="易经证释" class="returnIndex">【回目录】</a>
</span><span class="toup1"><a href='https://ChineseBooks.github.io/yijingshuji/yijingzhengshi/123503.html' class='pagedaohang'>【下一篇】<i>：巽卦</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/yijingshuji/zhouyi/" target="_blank">周易<i>></i></a>  <a href="https://ChineseBooks.github.io/yijingshuji/yijingxici/" target="_blank">易经系辞<i>></i></a>  <a href="https://ChineseBooks.github.io/yijingshuji/yijingzashuo/" target="_blank">易经杂说<i>></i></a>  <a href="https://ChineseBooks.github.io/yijingshuji/yichuan/" target="_blank">易传<i>></i></a>  <a href="https://ChineseBooks.github.io/yijingshuji/baihuayijing/" target="_blank">白话易经<i>></i></a>  <a href="https://ChineseBooks.github.io/yijingshuji/meihuayishu/" target="_blank">梅花易数<i>></i></a>  <a href="https://ChineseBooks.github.io/yijingshuji/yijingrumen/" target="_blank">易经入门<i>></i></a>  <a href="https://ChineseBooks.github.io/yijingshuji/yijingdeaomi/" target="_blank">易经的奥秘<i>></i></a>  <a href="https://ChineseBooks.github.io/yijingshuji/yijingxichuanbiejiang/" target="_blank">易经系传别讲<i>></i></a>  <a href="https://ChineseBooks.github.io/yijingshuji/dongpoyichuan/" target="_blank">东坡易传<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>